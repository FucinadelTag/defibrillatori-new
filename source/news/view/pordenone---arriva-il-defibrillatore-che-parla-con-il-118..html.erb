---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Pordenone - Arriva il Defibrillatore che “parla” con il 118.

date: 2015-01-23
image: https://prismic-io.s3.amazonaws.com/philips-defibrillatori/15e42cc2099181afb25238a0e081c217a1fbd65a_goodwp.com_30657.jpg
fonte: http://messaggeroveneto.gelocal.it/pordenone/cronaca/2015/01/22/news/parco-san-valentino-arriva-il-defibrillatore-che-parla-con-il-118-1.10716287
summary: >
        Ogni anno in provincia di Pordenone circa 200 persone vengono colpite da un arresto cardiaco improvviso. Contro questo nemico scende in campo a Pordenone l’associazione comunità San Valentino con il progetto “Un cuore grande per la città - Insieme per una città cardioprotetta”.
---

<p>La presentazione si è svolta all’ospedale di Pordenone alla presenza dei dottori Tommaso Pellis e Vincenzo Mione, primario del reparto di terapia intensiva. Una iniziativa con un messaggio: tutti, adeguatamente formati, possiamo essere utili da salvare una vita.</p>

<p>Defibrillatore. L’associazione ha acquistato un defibrillatore che sarà posto all’ingresso del parco di San Valentino. Ha all’interno un geolocalizzatore: non appena estratto dalla custodia, si attiva una chiamata alla centrale del 118 e chi lo sta utilizzando può parlare in vivavoce con gli operatori.</p>

<p>E’ il primo defibrillatore di questo tipo posizionato in un luogo pubblico in regione.</p>

<p>Parco di San Valentino. Con i suoi 60 mila metri quadrati è il più grande della regione, scelto da molti pordenonesi per camminare o correre e dove, ha spiegato Pellis, si sono già verificati casi di arresto cardiaco anche tra persone giovani.</p>

<p>«Lo scorso anno – hanno spiegato Franco Toffolo, Carlo Barchitta e Renato Bresin per l’associazione – abbiamo deciso di investire su una iniziativa nuova e importante per la città per farla diventare “cardioprotetta”».</p>

<p>Una iniziativa avviata con il centro studi e ricerca Gymnasium, con cui l’associazione promuove corsi di formazione. «Il defibrillatore – ha detto Claudio Deiuri del centro studi – è solo la tappa di un percorso di sensibilizzazione sull’importanza della formazione per la rianimazione cardiaca».</p>

<p>La sopravvivenza è legata alla prontezza del soccorso, e intervenire se adeguatamente formati nei primi minuti con un defibrillatore può salvare una vita.</p>

<p>Numeri. In media ogni anno in provincia poco più di 400 persone vengono colpite da arresto cardiaco. Nella metà dei casi l’attacco è improvviso e solo in una minima parte dovuto a traumi. La sopravvivenza è attorno al 10 per cento.</p>

<p>«Dall’analisi degli arresti cardiaci che si sono verificati nel 2014 - ha detto - è emerso che la rianimazione effettuata dagli astanti è stata del 44,4 per cento. Vuol dire che la gente sa cosa fare e, soprattutto, cosa dire al telefono».</p>

<p>Mione fa parte della commissione regionale per la mappatura dei defibrillatori: il 118 ha la mappa provinciale «anche se poi il problema – ha detto – è avere le persone che li sappiano usare». Secondo Pellis operazioni di questo tipo sono molto importanti se canalizzate in un sistema programmato e organizzato.</p>

<p>Municipio. Plauso all’iniziativa anche dall’assessore comunale alla Sanità, Vicenzo Romor, che ha annunciato novità anche in Comune: «Partiremo a breve con un corso di formazione per i responsabili della sicurezza del municipio che sono 50 - ha detto -. Il corso sarà aperto anche a coloro che vogliono partecipare. Il nostro obiettivo è convincere che ogni cittadino potrebbe essere utile a soccorrere in caso di necessità».</p>

<p>
    <a href="http://messaggeroveneto.gelocal.it/pordenone/cronaca/2015/01/22/news/parco-san-valentino-arriva-il-defibrillatore-che-parla-con-il-118-1.10716287" target="_blank">Leggi la notizia originale</a>
</p>