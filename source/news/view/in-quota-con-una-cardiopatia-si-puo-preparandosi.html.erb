---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        In quota con una cardiopatia? Si può, preparandosi

date: 2021-10-27
image: https://images.prismic.io/philips-defibrillatori/55d0bb48-36ac-4290-a334-904d1235c950_alta-quota-cardiopatie_thumb_720_480.jpg?auto=compress,format&rect=0,90,720,300&w=960&h=400
fonte: https://www.fondazioneveronesi.it/magazine/articoli/cardiologia/in-quota-con-una-cardiopatia-si-puo-preparandosi
summary: >
        L'alta montagna e le attività in quota possono essere un rischio per chi ha una storia di cardiopatia. Un documento dell'American Heart Association raccoglie le raccomandazioni utili.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Raggiungere località ad <strong>alta quota</strong> magari per godersi una gita in montagna può essere una preoccupazione per chi soffre di una <strong>cardiopatia</strong>. <strong>Ipertensione</strong>, insufficienza cardiaca, malattie coronariche, <strong>aritmie</strong> <strong>devono</strong> spingere alla <strong>prudenza</strong>. La regola aurea è sempre <strong>consultare il medico prima</strong> di organizzare una trasferta ad <strong>altitudini</strong> elevate, ma ci sono anche alcuni consigli utili raccolti dagli esperti dell’American Heart Association (AHA).</p>

<h3>Perché l&#39;altitudine crea problemi al cuore?</h3>

<p>Gli autori del documento hanno confrontato varie ricerche recenti sul rischio delle <strong>attività in montagna per le persone cardiopatiche</strong>. Dai 3.000 ai 5.000 metri sul livello del mare, spiegano i ricercatori, i livelli di ossigeno sono minori e ci sono fluttuazioni nella pressione atmosferica, nella temperatura e nell’umidità che possono mettere <strong>sotto forte stress i vasi sanguigni</strong>. Il <strong>cuore</strong>, a quelle altezze, ha bisogno di sangue molto ricco di <strong>ossigeno</strong>, anche quando è a riposo. Spossatezza, svenimenti, mal di testa, nausea sono segnali ben noti del <strong>mal di montagna</strong>, ma chi parte da una storia di <strong>cardiopatia</strong> è importante – avvertono gli specialisti - essere consapevoli dell’impegno richiesto a cuore e polmoni in quota, in particolare per chi normalmente vive ad altitudini più basse e si reca in montagna solo occasionalmente per sport, lavoro o turismo. </p>

<h2>Necessario prepararsi</h2>

<p>Il documento vuole aiutare medici e pazienti a organizzarsi al meglio per viaggiare in <strong>sicurezza</strong> in <strong>altitudine</strong> e nelle regioni montane, ha spiegato William K. Cornwell III, coordinatore del gruppo di lavoro e professore di cardiologia alla University of Colorado School of Medicine di Aurora (città a oltre 1.600 metri d’altitudine). Attraverso una sintetica revisione della fisiologia in alta quota e in condizioni di <strong>ipossia</strong> per i soggetti cardiopatici, gli esperti hanno raccolto le evidenze scientifiche sulle migliori prassi per gestire il rischio. Ci saranno situazioni in cui lo specialista potrà sconsigliare di andare in montagna. Ma quando possibile come muoversi in sicurezza? La risposta è: prepararsi. </p>

<h2>Le raccomandazioni</h2>

<p>Quali sono i <strong>consigli</strong> utili per pianificare un soggiorno in quota per le persone con una storia di <strong>cardiopatia</strong>? In generale, ecco i punti principali che possono aiutare:</p>

<ul><li><strong>confrontarsi col medico</strong>, che potrà dare un parere in base al quadro clinico, al tipo di viaggio e di attività previste;</li><li>raggiungere <strong>gradualmente</strong> la quota prevista per dare al corpo il tempo di aggiustare i livelli di ossigeno; ad esempio dormire almeno una notte in quota prima di effettuare attività fisica</li><li>bere abbastanza da rimanere <strong>idratati</strong> a sufficienza</li><li>aggiustare la <strong>terapia farmacologica</strong> secondo i consigli del medico</li><li>sempre insieme al medico, considerare l’utilità di portare <strong>eventuali altri farmaci</strong> che potrebbero servire in caso di problemi e potrebbero essere difficili da reperire in loco</li><li>limitare o meglio <strong>evitare l’alcol</strong></li><li>identificare i <strong>sintomi</strong> che devono allarmare e spingere a tornare indietro</li><li>pianificare un’ascesa graduale e stabilire un <strong>piano di discesa</strong> d’emergenza</li><li>verificare dove sono localizzati gli <strong>ospedali</strong> più vicini e chi chiamare in caso di bisogno.</li></ul>

<p>
    
        <a href="https://www.fondazioneveronesi.it/magazine/articoli/cardiologia/in-quota-con-una-cardiopatia-si-puo-preparandosi" target="_blank">Fonte</a>
    
</p>
