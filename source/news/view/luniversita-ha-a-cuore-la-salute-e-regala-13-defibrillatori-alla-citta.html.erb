---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        L’università ha a cuore la salute e regala 13 defibrillatori alla città

date: 2016-06-30
image: https://prismic-io.s3.amazonaws.com/philips-defibrillatori/a034bdadf1cdc50ce66664a9e98762ef984dca3f_110415-defibrillator.jpg
fonte: http://mattinopadova.gelocal.it/padova/cronaca/2016/06/29/news/l-universita-ha-a-cuore-la-salute-e-regala-13-defibrillatori-alla-citta-1.13742720
summary: >
        Tredici defibrillatori in arrivo nelle principali sedi dell’università. La “posa” del primo strumento, che sarà custodito nella guardiania di Palazzo Bo
---

<p><strong>Padova - Tredici defibrillatori in arrivo nelle principali sedi dell’università</strong>. Ieri la “posa” del primo strumento, che sarà custodito nella guardiania di Palazzo Bo: permetterà un <strong>tempestivo intervento di primo soccorso in caso di arresto cardiaco</strong>, e potrà essere utilizzato tanto per gli avventori dell’ateneo quanto per i cittadini all’esterno. Nei prossimi giorni i defibrillatori arriveranno anche allo Storione, all’Orto Botanico, al Fiore di Botta, al Campus di Agripolis, al Vallisneri, alla Torre Archimede, e ancora alle sedi di via Marzolo, Gradenigo, Venezia e fino ad Ingegneria Gestionale a Vicenza.</p>

<p>Parallelamente, grazie all’associazione <strong>Padova fa battere il cuore</strong> (che promuove la cultura del primo intervento e organizza corsi) è partita da mesi la formazione per il personale. Oltre al macchinario, così, <strong>ci sarà anche chi sa utilizzarlo</strong>: gli inviti per la frequenza sono arrivati a circa 200 persone e, al momento, hanno già conseguito l’attestato in 72. «Quando leggiamo del giovane papà che si accascia al suolo mentre giocava con il proprio bambino si stringe il cuore a tutti» spiega il rettore, Rosario Rizzuto, «ma ci sono <strong>casi in cui un intervento immediato può salvare una vita, basta un po’ di conoscenza</strong>. Questo mezzo, oggi, lo mettiamo<strong> a disposizione per la salute dei dipendenti, degli studenti e della città</strong>».</p>

<p><strong>L’incidenza degli arresti cardiaci, del resto, è piuttosto alta: in città si parla di 500 casi l’anno</strong>, la fascia più colpita è quella compresa tra 50 e 60 anni. «La catena dei soccorsi» spiega Andrea Spagna, direttore della centrale operativa Suem «ha quattro anelli: il primo è la telefonata al 118, il secondo le manovre di primo soccorso, il terzo l’intervento con defibrillatore semiautomatico e solo in ultimo interviene il personale specializzato».(s.q.)</p>

<p>
    <a href="http://mattinopadova.gelocal.it/padova/cronaca/2016/06/29/news/l-universita-ha-a-cuore-la-salute-e-regala-13-defibrillatori-alla-citta-1.13742720" target="_blank">Fonte</a>
</p>