---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Massaggio Cardiaco: Può Salvare la Vita Anche Se Non Da Mani Esperte 

date: 2020-01-08
image: https://images.prismic.io/philips-defibrillatori/ee8db669-3f6a-44cb-a4a5-44321b327991_foto+2+%284%29.jpg?auto=compress,format&rect=0,125,1000,417&w=960&h=400
fonte: http://www.sportellocuore.it/curare/disturbi-ritmo/massaggio_cardiaco_salvavita-2194389/news/2019-04-17/
summary: >
        Uno studio svedese dimostra come negli anni è aumentato l’aiuto “improvvisato” di chi assiste a un arresto cardiaco
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Una mano al centro del torace, poi, con l&#39;altra mano intrecciata, spingere al ritmo di circa cento volte al minuto a una profondità di circa 5 centimetri. 30 compressioni alternate a due insufflazioni, fino all&#39;arrivo del defibrillatore: è così che <a href="https://www.defibrillatori-online.com/blog/arresto-cardiocircolatorio/2018-06-26-massaggio-cardiaco-cose-e-come-si-fa.html?utm_source=blog&utm_medium=post&utm_content=Massaggio-Cardiaco-Anche-Se-Non-Da-Mani-Esperte-Puo-Salvare">si fa un massaggio cardiaco</a>. Solo così si può sperare di salvare una persona che ha subìto un arresto cardiaco, evento che uccide circa <strong>60.000 persone l’anno in Italia</strong>. Agire subito è fondamentale per guadagnare tempo. In media, ogni minuto che passa, infatti, la possibilità di sopravvivenza di chi è colpito da un evento così drammatico cala dell’8%. </p>

<p>Per questo la conoscenza della semplice manovra può davvero salvare la vita, anche se non si è in grado di alternarla con la rianimazione respiratoria. A lanciare un segnale di attenzione a questa manovra è una ricerca condotta in Svezia, pubblicata su Circulation, frutto del lavoro coordinato di cardiologi ospedalieri ed universitari svedesi. Lo studio ha preso in esame cinque diversi periodi (2000-2005, 2006-2010, 2011-2017) e dimostra che è in crescita il numero delle persone che, trovandosi per caso in presenza di una persona colpita da arresto cardiaco e senza una specifica preparazione, si danno da fare: in base ai dati relativi a più di 30.000 persone  in arresto cardiaco, quasi <strong>quattro su dieci avevano ricevuto massaggio cardiaco alternato alle insufflazioni</strong> e <strong>due su dieci il solo massaggio</strong>. Ciò che conta, però, è che il numero dei soggetti che si sono impegnati è cresciuto notevolmente ed è circa sestuplicato negli ultimi 18 anni.  E con esso, a prescindere dalle tecniche usate e dall’azione sul respiro, questo intervento è associato ad un <strong>raddoppiamento delle possibilità di sopravvivere</strong> prima che arrivino i soccorsi.</p>

<h2>Arresto Cardiaco: Cosa Fare?</h2>

<p>Per prima cosa occorre chiamare i soccorsi. L’intervallo tra l’esordio dell’arresto cardiaco e l’arrivo degli operatori è prezioso per la vita del paziente, in quanto in assenza di interventi adeguati le probabilità di salvarlo e di evitare danni cerebrali irreversibili per l’assenza del necessario flusso sanguigno al cervello scendono del <strong>10 per cento ogni minuto</strong>. In questa fase è fondamentale praticare il massaggio cardiaco. Il rischio di morte improvvisa è più alto per chi presenta fattori di rischio cardiovascolari classici come pressione non controllata, ipercolesterolemia, fumo, sedentarietà e soprappeso. Tuttavia l’arresto cardiaco può presentarsi anche in assenza di queste condizioni.</p>

<p>
    
        <a href="http://www.sportellocuore.it/curare/disturbi-ritmo/massaggio_cardiaco_salvavita-2194389/news/2019-04-17/" target="_blank">Fonte</a>
    
</p>
