---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Infarto in servizio, carabiniere salvato dai colleghi

date: 2016-11-11
image: https://philips-defibrillatori.cdn.prismic.io/philips-defibrillatori/5f17f25006e5022b391a478dbff30e7ca9268ff7_carabinieri-auto-4-imc3.jpg
fonte: http://messaggeroveneto.gelocal.it/pordenone/cronaca/2016/11/10/news/infarto-in-caserma-appuntato-dei-carabinieri-salvato-dai-colleghi-1.14392110
summary: >
        Provvidenziale intervento dei militari, che con l'immediato massaggio cardiaco e la defibrillazione precoce hanno salvato un collega.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>AVIANO. I carabinieri di Aviano si sono distinti nel prestare immediato e competente soccorso salvando la vita al loro collega colpito da infarto.<br>Alle 21.30 di mercoledì 9 novembre l’appuntato scelto Marino Battistel, in servizio di piantone alla caserma, <strong>improvvisamente ha accusato un malore</strong>. Per sua fortuna non era solo perché poco prima erano rientrati in caserma gli appuntati Roberto Beraldi e Salvatore Restivo, impegnati in servizio di pattuglia.<br>Gli stessi hanno invitato il collega a interrompere il servizio e a raggiungere la propria abitazione organizzandosi per sostituirlo nel servizio.</p>

<p></p>

<p>L’appuntato Battistel si è tolto l’uniforme, si è cambiato, ma lamentava l’acutizzarsi di dolori al petto; accomodatosi su una sedia, <strong>improvvisamente si è accasciato, venendo sorretto dai colleghi che evitavano cadesse a terra</strong>.<br>Resisi conto della gravità della situazione e della probabilità che fosse vittima di infarto, i militari hanno chiamato il 118 e, coadiuvati dal brigadiere Dimitri Dal Pos, sopraggiunto dagli alloggi di servizio, si sono alternati praticandogli <strong>immediato massaggio cardiaco per rianimarlo</strong>.<br>Il brigadiere Dal Pos e l’appuntato Beraldi sono provetti sciatori impiegati durante la stagione invernale nel comprensorio sciistico di Piancavallo, in particolare abilitati al soccorso sulle piste.<br>Presso il Centro di Addestramento Alpino di Selva di Valgardena hanno frequentato apposito corso denominato “Advanced Cardiac Life Support”.<br>Supportati dall’esperienza e dalle specifiche conoscenze finalizzate al soccorso “salva vita”, con perizia e tempestività ma soprattutto animati dal comune desiderio di salvare il collega, gli hanno praticato un massaggio cardiaco utilizzando poi anche un defibrillatore temporaneamente e provvidenzialmente nella disponibilità del reparto.</p>

<p></p>

<p>Il personale medico del 118, poco dopo giunto sul posto, ha trasportato all’ospedale di Pordenone Battistel, che aveva nel frattempo <strong>riacquistato funzioni vitali</strong> e che tuttora si trova ricoverato in terapia intensiva nel reparto di cardiologia, in prognosi riservata ma fuori pericolo.<br><strong>Medici, infermieri e il primario del reparto di cardiologia hanno confermato che il tempestivo, competente e provvidenziale intervento dei colleghi carabinieri hanno scongiurato più gravi conseguenze</strong> all’appuntanto Battistel Marino, salvandogli di fatto la vita.</p>

<p>
    <a href="http://messaggeroveneto.gelocal.it/pordenone/cronaca/2016/11/10/news/infarto-in-caserma-appuntato-dei-carabinieri-salvato-dai-colleghi-1.14392110" target="_blank">Fonte</a>
</p>
