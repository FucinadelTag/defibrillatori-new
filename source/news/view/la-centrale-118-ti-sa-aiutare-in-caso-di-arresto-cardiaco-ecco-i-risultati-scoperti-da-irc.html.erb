---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        La centrale 118 ti sa aiutare in caso di arresto cardiaco? Ecco i risultati scoperti da IRC

date: 2016-11-18
image: https://philips-defibrillatori.cdn.prismic.io/philips-defibrillatori/e1b56adbcf732da597d93d570ca82722657b7ac5_118.jpg
fonte: http://www.emergency-live.com/it/news/la-centrale-118-ti-sa-aiutare-in-caso-di-arresto-cardiaco-ecco-i-risultati-scoperti-da-irc/
summary: >
        Il primo sondaggio in Italia per la valutazione dell’operatività delle Centrali Operative svolto da una associazione scientifica ha dato risultati precisi. Italian Resuscitation Council traccia una linea da continuare a seguire per migliorare i servizi. Ecco quali sono state le prime impressioni sul campione scelto
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Milano, 16 novembre 2016 – Come è valutata e percepita l’operatività della Centrale Opeartiva di soccorso della sua area di competenza? Questa domanda se la pongono tutti i giorni i responsabili delle strutture di soccorso, gli infermieri, i medici  e i volontari che si recano sul posto di un intervento e hanno come primo pensiero: <strong>“La Centrale avrà fatto bene il suo lavoro, avrà comunicato bene con i pazienti e ricevuto tutte le informazioni?”</strong>. Fin’ora queste valutazioni erano rimaste nella testa dei soccorritori e in quella dei pazienti, che si fanno sempre un’idea poco realistica di come una C.O. lavora e si coordina.</p>

<p></p>

<p>Adesso però IRC (Italian Resuscitation Council, associazione scientifica senza scopo di lucro da anni impegnata a condurre un’intensa opera di formazione sulla rianimazione cardiopolmonare) ha realizzato una intensa indagine a livello nazionale per valutare l’operatività delle centrali operative del 118/112, su tutto il territorio della penisola. I risultati usciti sono molto interessanti e la survey è stata realizzata con indagine telefonica fra il 15 Settembre e il 15 Ottobre 2016. Tutti i 118 italiani sono stati coinvolti e hanno espresso una valutazione sulle competenze e l’operato delle persone che assistono telefonicamente i cittadini per prestare assistenza in caso di primo soccorso, nell’attesa dell’arrivo dei soccorsi qualificati.</p>

<p></p>

<p>Le domande erano mirate ad identificare alcuni temi rilevanti come: la <strong>corretta fornitura di istruzioni per le manovre di RCP in caso di arresto cardiaco ed eventuali direttive fornite per la corretta compressione del torace</strong>; la presenza di una procedura standardizzata durante una telefonata; e la localizzazione di un defibrillatore DAE in caso di emergenza.<br>L’indagine, svolta su 79 centrali, con una percentuale di risposta pari al 100%, ha fornito un quadro realistico dell’operato del servizio sanitario in Italia in caso di emergenza, e del coinvolgimento delle persone durante le manovre di rianimazione cardiopolmonare. Ne è emerso che il <strong>97% delle centrali operative 118/112 somministrano istruzioni per RCP telefonica</strong>, di cui il 54% suggerisce RCP con solo compressioni mentre il restante suggerisce RCP standard.</p>

<p class="block-img"><img src="https://philips-defibrillatori.cdn.prismic.io/philips-defibrillatori/139bc4e7a6a5e62dd97066c376d4d4aab40a2203_numero-unico.png" alt="" width="1000" height="446" /></p>

<p>Le percentuali calano significativamente quando si devono dare consigli più approfonditi: solo il 58% delle centrali usa delle procedure strutturate di RCP telefonica e <strong>appena il 43% è in grado di indicare al soccorritore la presenza di un DAE</strong> (Defibrillatore Automatico Esterno) nelle vicinanze. 61 centrali su 100 però saprebbero suggerirne le istruzioni per l’utilizzo.</p>

<p></p>

<p>Questa indagine fornisce un quadro realistico dell’organizzazione dei <strong>numeri di emergenza italiani, primo anello della catena della sopravvivenza</strong>, e del coinvolgimento della comunità nelle manovre di rianimazione (ulteriori dettagli potranno essere trovati a breve su www.ircouncil.it). IRC è fiducioso che le informazioni fornite da questa indagine potranno essere utili per il confronto degli interventi attivati nei vari paesi.</p>

<p></p>

<p>La survey è stata presentata in occasione del Congresso Nazionale IRC, che anche quest’anno ha avuto un’alta partecipazione con più di 210 invitati, 45 docenti (tra relatori e moderatori), 30 persone che hanno fatto parte dello staff di aziende sponsor e 7 persone dello staff IRC.<br>Come per gli altri anni il Congresso è stato inserito all’interno della campagna Viva!, che si è poi conclusa con l’evento Mass Training “Kids save Lives” e che ha visto la partecipazione di 36 scuole di Milano e hinterland, per un totale di circa 2000 studenti, a cui si sono aggiunti, per la prima volta, circa 600 cittadini volenterosi di imparare le manovre di rianimazione cardiopolmonare.<br>IRC (Italian Resuscitation Council) – Gruppo italiano per la Rianimazione Cardiopolmonare, nasce nell’ottobre del 1994 con lo scopo primario di diffondere la cultura e l’organizzazione della rianimazione cardiopolmonare in italia. L’Associazione coinvolge medici di diverse discipline e infermieri attivamente impegnati nel settore della rianimazione cardiopolmonare intra ed extra ospedaliera. L’attività di IRC si integra con quella di analoghe Associazioni italiane e straniere e in modo particolare con quella di European Resuscitation Council</p>

<p>
    
        <a href="http://www.emergency-live.com/it/news/la-centrale-118-ti-sa-aiutare-in-caso-di-arresto-cardiaco-ecco-i-risultati-scoperti-da-irc/" target="_blank">Fonte</a>
    
</p>
