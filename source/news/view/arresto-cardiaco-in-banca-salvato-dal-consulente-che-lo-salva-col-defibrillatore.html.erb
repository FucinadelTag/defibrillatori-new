---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco in Banca: Salvato dal Consulente che lo Salva col Defibrillatore

date: 2020-01-20
image: https://images.prismic.io/philips-defibrillatori/9237cf16-5599-40b0-8d1f-5d65a5deac12_4_1.jpg?auto=compress,format&rect=0,281,2250,937&w=960&h=400
fonte: https://www.lanazione.it/la-spezia/cronaca/infarto-ufficio-1.4981548
summary: >
        Risparmiatore in Arresto Cardiaco in Banca, il Consulente Finanziario usa il Defibrillatore Guidato al Telefono dal 118
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Era appena entrato in compagnia della figlia nell’ufficio della banca Widiba (la banca online del Monte dei Paschi di Siena) a La Spezia dove lo attendeva il consulente finanziario. Non ha nemmeno fatto il tempo a sedersi che è crollato sul pavimento, svenuto. Vano ogni tentativo di ’svegliarlo’: era in <a href="https://www.defibrillatori-online.com/blog/arresto-cardiocircolatorio/2019-02-07-cosa-fare-in-caso-di-arresto-cardiaco.html?utm_source=blog&utm_medium=post&utm_content=Arresto-Cardiaco-in-Banca-Salvato-dal-Consulente-col-Defibrillatore">arresto cardiaco</a>. È scattata così un’emergenza sanitaria da arresto cardiaco che - grazie alle azioni tempestive dei presenti e all&#39;utilizzo precoce del defibrillatore guidato dall&#39;aiuto al telefono del 118 - ha avuto un lieto fine.</p>

<p>L&#39;uomo di 66 anni, vittima di arresto cardiaco, deve la vita ad un concorso di fattori: l’allarme tempestivo della figlia alla centrale operativa del 118; il sangue freddo e l’efficacia con la quale il consulente finanziario ha usato il defibrillatore e praticato le prime manovre di rianimazione seguito a distanza dall’operatore in centrale che aveva preso in carico l’Sos; l’arrivo più che tempestivo del team medico-infermieristico del 118 che ha portato a termine la rianimazione. Un gioco di squadra nel quale sono stati fondamentali i <strong>primi minuti dal momento dell’arresto cardiaco</strong>, quelli durante i quali il consulente finanziario ha ’impostato’ il soccorso in attesa degli impulsi elettrici del defibrillatore: lo ha fatto seguendo alla lettera le indicazioni dell’operatore della centrale, col telefono mantenuto a vivavoce per avere le mani libere per effettuare il massaggio cardiaco.</p>

<p>«Ha fatto un ottimo lavoro&quot; dicono alla centrale del 118. Lui vuole sfuggire alla ribalta. &quot;Per favore niente nomi!&quot; dice al telefono, modesto e minimizzante: &quot;Ho solo fatto quello che mi è stato detto. Sono stati bravi il medico e gli infermieri ad intervenire nell’arco di pochissimi minuti e ad effettuare la rianimazione fino al momento agognato: la ripresa del battito&quot;.</p>

<p><strong>Aveva fatto dei corsi per la rianimazione cardiaca? &quot;No, ma ho capito quanto però siano importanti. E quanto sia importante ’reperire’ un defibrillatore a stretto giro&quot;.</strong></p>

<p>
    
        <a href="https://www.lanazione.it/la-spezia/cronaca/infarto-ufficio-1.4981548" target="_blank">Fonte</a>
    
</p>
