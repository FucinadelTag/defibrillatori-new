---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        In arrivo a bordo di Italo i defibrillatori salvavita

date: 2016-03-23
image: https://prismic-io.s3.amazonaws.com/philips-defibrillatori/697cc4c836317b939139b0bcfb4aff3d0275b99a_italo_treno_app.jpg
fonte: #
summary: >
        Italo aumenta la sicurezza dei passeggeri in viaggio installando i defibrillatori salvavita a bordo. Da oggi, 23 marzo,  infatti i 25 i treni che compongono la flotta di Italo sono equipaggiati di un defibrillatore semi-automatico esterno (DAE) da utilizzare in caso di emergenza.  
---

<p><strong>Italo</strong>, da sempre attento alla sicurezza dei suoi viaggiatori, è il <strong>primo operatore ferroviario in Italia e tra i primi in Europa </strong>ad aver scelto l’<strong>installazione di questi strumenti di protezione sanitaria salvavita</strong> per offrire il massimo supporto ai propri viaggiatori  in caso di grave necessità. </p>

<p>La peculiarità di questi <strong>defibrillatori, collocati in corrispondenza della postazione del capotreno e indicati da un’apposita segnaletica</strong>, è la loro estrema facilità d’uso: tirando l’apposita maniglia l’apparecchio si accende e si attivano le istruzioni vocali. Queste istruzioni sono regolate in base alle azioni dell’operatore e lo guidano durante l&#39;intero processo, dal posizionamento di ciascun elettrodo sul paziente all&#39;erogazione della scarica di defibrillazione. I <strong>defibrillatori DAE</strong> sono inoltre <strong>“intelligenti”</strong> nel senso che sono capaci di<strong> stabilire in maniera autonoma la necessità della scarica elettrica</strong> in caso di bisogno. <br>Numerosi studi e ricerche dimostrano infatti come l’intervento tempestivo con defibrillatore entro i primi minuti dall’arresto cardiaco, possa salvare la vita in oltre il 50% dei casi. Proprio per questo Italo <strong>non solo ha dotato i suoi treni di defibrillatore, ma ha anche provveduto a formare il suo personale di bordo</strong> all’impiego di questi apparecchi che, per legge, possono essere utilizzati anche da personale non sanitario, purchè abilitato.</p>

<p>Il<strong> progetto</strong> è stato attuato<strong> in collaborazione con l’Azienda Regionale Emergenza Sanitaria del Lazio (ARES 118) </strong>che ha fornito il supporto nella redazione di procedure di sicurezza ad hoc per regolare l’utilizzo dei defibrillatori a bordo treno e nella formazione del personale, quest’ultima effettuata anche a cura della Croce Rossa Italiana Comitato Provinciale di Bologna.<br><strong>Partner di Italo</strong> sin dalla nascita del progetto è la <strong>Iredeem S.p.A.</strong> società che<strong> ha fornito i defibrillatori installati a bordo </strong>e <strong>distributore autorizzato in Italia per il mercato extra-ospedaliero dei prodotti Philips Healthcare.</strong></p>

<p>
    <a href="#" target="_blank">Fonte</a>
</p>