---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco in Treno sulle Dolomiti, Rianimata per 40 Minuti

date: 2019-08-28
image: https://images.prismic.io/philips-defibrillatori/f69366c7b7e08289700f0966fd9247b775031ac0_arresto-cardiaco-treno-biciclette.jpg?auto=compress,format
fonte: https://www.ilgazzettino.it/nordest/primopiano/san_candido_lienz_medico_salva_donna-4700043.html
summary: >
        Dramma sfiorato lungo la linea ferroviaria Lienz-Dobbiaco
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Tragedia sfiorata, nel pomeriggio del 27 agosto, sul cosiddetto <strong>&quot;treno delle biciclette&quot;</strong>, che collega <strong>Lienz</strong>, in <strong>Austria</strong>, con <strong>Dobbiaco</strong>, in <strong>Alto Adige</strong>. Una donna toscana di 40 anni, che - come quasi tutti gli altri passeggeri - in mattinata aveva percorso il tragitto di andata sulle Dolomiti in sella alla bici, si è accasciata sul pavimento del vagone, in <strong>arresto cardiaco</strong>. Nel treno, su cui viaggiano 500 persone e altrettante biciclette, si è scatenato il panico e in breve sono scattate le ricerche di un medico tra i passeggeri.</p>

<p>Fortuna ha voluto tra i ciclisti ci fosse anche <strong>Carlo Santucci</strong>, medico romano di 33 anni, in vacanza a Cortina insieme alla famiglia. Anche lui, come la <strong>donna in arresto cardiaco</strong>, aveva affrontato il suggestivo percorso ciclabile. Santucci <a href="https://www.defibrillatori-online.com/blog/arresto-cardiocircolatorio/2016-09-15-arresto-cardiaco-come-riconoscerlo-e-intervenire.html?utm_source=blog&utm_medium=post&utm_content=arresto-cardiaco-in-treno-sulle-dolomiti">comprende subito che la situazione è seria</a> e comincia a effettuare il <strong><a href="https://www.defibrillatori-online.com/blog/arresto-cardiocircolatorio/2018-06-26-massaggio-cardiaco-cose-e-come-si-fa.html?utm_source=blog&utm_medium=post&utm_content=arresto-cardiaco-in-treno-sulle-dolomiti">massaggio cardiaco</a></strong> sulla paziente. Senza mai smettere, il giovane medico va avanti a rianimare la donna per <strong>40 minuti</strong>, quando finalmente un <strong>elisoccorso austriaco</strong> raggiunge il treno. Il convoglio si ferma, il personale sanitario sale e prende in carico la donna, trasportandola poi, ancora viva, in elicottero. </p>

<h2>Ciclista in Arresto Cardiaco sul Treno, Salvata da un Passeggero Medico</h2>

<p>Una volta che la <strong>ciclista in arresto cardiaco</strong> viene messa in salvo, i passeggeri del treno delle biciclette fanno partire un lungo applauso per Santucci. A lui anche i complimenti dei colleghi austriaci: “Se non ci fosse stato lei, sarebbe morta”, gli confessano, abbracciandolo. Grande la soddisfazione del medico romano, che alla madre confesserà poi: “Non hai idea di quanto abbia sudato, ma sono felice di aver potuto fare qualcosa. La signora ha una bimba di sei anni, non doveva morire. È giusto che si goda sua figlia”. </p>

<p>
    
        <a href="https://www.ilgazzettino.it/nordest/primopiano/san_candido_lienz_medico_salva_donna-4700043.html" target="_blank">Fonte</a>
    
</p>
