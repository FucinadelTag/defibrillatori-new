---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Il Pesce Grasso Protegge da Infarto, Ictus e Arresto Cardiaco

date: 2018-05-31
image: https://philips-defibrillatori.cdn.prismic.io/philips-defibrillatori/15eddedc3f7fefcd10de9a3338ea029fe62c6eb6_pesce.jpg
fonte: https://scienze.fanpage.it/il-pesce-grasso-protegge-da-infarto-ictus-e-arresto-cardiaco-quanto-devi-mangiarne/
summary: >
        Un comitato scientifico della American Heart Association ha dimostrato che consumare due porzioni di pesce grasso a settimana protegge da gravi patologie cardiovascolari. Il merito è degli acidi grassi Omega-3.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Consumare due porzioni di pesce grasso a settimana protegge da gravi patologie cardiovascolari come infarto, ictus, arresto cardiaco e insufficienza cardiaca. Lo ha dimostrato un comitato di ricerca dell&#39;autorevole <strong>American Heart Association</strong> (AHA), un&#39;organizzazione senza scopo di lucro statunitense che da più di cento anni – fu fondata in Texas nel 1915 – si batte per ridurre il numero di decessi legati a queste diffuse malattie. Non a caso rappresentano la prima causa di morte nei Paesi industrializzati.</p>

<p>Secondo gli studiosi, coordinati dal professor Eric Rimm, docente di Epidemiologia e Nutrizione e direttore del Programma di Epidemiologia Cardiovascolare presso la Harvard School of Public Health dell&#39;Università di Harvard, il numero ‘perfetto&#39; di porzioni di pesce da consumare ogni anno – da 100 grammi ciascuna – è di 104.</p>

<p></p>

<p>Ma quali pesci bisogna scegliere? Le specie raccomandate dal team dell&#39;AHA sono quelle <strong>ricche di grassi</strong> come il tonno, il salmone, lo sgombro, le aringhe, le sardine e la trota di lago. Queste specie hanno tutte un quantitativo superiore di acidi grassi Omega-3 rispetto a tilapia – la cui pelle viene utilizzata anche per curare ustioni -, merluzzo e ‘frutti di mare&#39; alla stregua di capesante, gamberi e altri crostacei e molluschi. La ragione risiede proprio nelle concentrazioni di Omega-3, un acido grasso noto proprio per la protezione offerta al cuore, dato che riuscirebbe a ‘ripulire&#39; le arterie dalle pericolosissime ostruzioni. Il pesce, sottolineano gli esperti, non deve essere consumato fritto.</p>

<p></p>

<p>Nel nuovo studio, Rimm e colleghi si sono concentrati sul fattore protettivo offerto in particolar modo dai frutti di mare, un piatto molto gradito: “Fin dall’ultima consulenza sul consumo di pesce operato dall’America Heart Association nel 2002, gli studi scientifici hanno ulteriormente dimostrato i benefici del consumo di frutti di mare ricchi di acidi grassi. Questo è vero soprattutto quando il pesce sostituisce cibi meno sani come le carni ad alto contenuto di grassi saturi”, ha sottolineato il professor Rimm, che è anche docente di Medicina presso la Harvard Medical School.</p>

<p></p>

<p>I benefici del consumare pesce grasso, secondo gli studiosi, supera i rischi del mercurio contenuto nelle sue carni, le cui concentrazioni sono talvolta risultate significative nei pesci più grandi come tonno e pesce spada. Va tuttavia tenuto presente che secondo uno studio del Journal of the National Cancer Institute gli Omega-3 possono aumentare fino al 71 percento il rischio di ammalarsi di cancro alla prostata. I dettagli della consulenza scientifica condotta dall&#39;American Heart Association sono stati pubblicati sulla rivista scientifica specializzata Circulation.</p>

<p></p>

<p>
    <a href="https://scienze.fanpage.it/il-pesce-grasso-protegge-da-infarto-ictus-e-arresto-cardiaco-quanto-devi-mangiarne/" target="_blank">Fonte</a>
</p>
