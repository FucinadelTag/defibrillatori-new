---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Ravenna - Invito alla responsabilizzazione da parte di chi in palestra ci lavora tutti i giorni

date: 2016-02-05
image: https://prismic-io.s3.amazonaws.com/philips-defibrillatori/f1f7fe886f6a7f7a62a6493961d1c61851830240_img-20160203-wa0005.jpg
fonte: http://www.ravennanotizie.it/articoli/2016/02/04/giulio-bazzocchi-yara-dojo-scuola-karate-e-il-defibrillatore.-ravenna-ne-ha-capito-limportanza.html
summary: >
        Giulio Bazzocchi, atleta e responsabile della ASD Yara Dojo Scuola Karate Ravenna, lancia un appello concreto alla sua città: è necessario aprire gli occhi e riconoscere la differenza che un defibrillatore, accompagnato da una buon supporto formativo, può fare in situazioni di emergenza.
---

<p>Quando il 14 novembre 2015 ho partecipato al corso di primo soccorso (RCP: Rianimazione Cardio Polmonare) e per l’utilizzo del defibrillatore (AED o DEA) presso la Pubblica Assistenza di Ravenna, insieme al Presidente e Direttore tecnico Roberto Civiero e ad Andrea Mantovani, atleta e Responsabile della Segreteria dei corsi di Mezzano, abbiamo avuto la conferma di quanto potevamo solo immaginare: non potevamo attendere oltre.</p>

<p>Perché l’emozione del poter sapere come salvare una vita umana, è qualcosa di indescrivibile; un po’ come assistere alla nascita di un figlio e se ci pensiamo bene, rianimare è ridare la vita e quindi vederla nascere di nuovo. </p>

<p>È per questo che la Yara Dojo ha voluto da subito mettersi in regola, non tanto con la legge (in Italia, spesso, finché non sei costretto a fare qualcosa non la fai), ma con la consapevolezza che, oltre al lavoro che facciamo in palestra ogni giorno, lavoro atletico, tecnico ma soprattutto educativo e sociale, ne confronti soprattutto dei giovani di ogni età, dovevamo dotarci di uno strumento che poteva, in caso di bisogno, appunto salvaguardare il bene più prezioso che ci è stato donato: la vita. E lo abbiamo fatto!</p>

<p>Lo abbiamo fatto con le sole nostre forze, di associazione sportiva dilettantistica, che mette tanto cuore, amore, passione e dedizione in quello che fa e dopo le feste di Natale abbiamo acquistato il defibrillatore.</p>

<p>Le associazioni sportive, però, dati gli sforzi e il ruolo fondamentale che svolgono, devono essere aiutate da chi amministra il territorio, da chi guida un Comune: l’esempio del Comune di Faenza deve servire da guida. Comune che ha acquistato 14 dei 16 defibrillatori, sistemati in 16 palestre del territorio. Due sono donati dal Gruppo Villa Maria Care &amp; Research (notizia apparsa sul Carlino Ravenna del 30.01.2016).</p>

<p>Defibrillatori, dunque, sistemati nelle scuole, nelle palestre delle scuole, a disposizioni quindi anche delle scuole. Scuola e sport: atleti, alunni, studenti, maestri, professori, personale ausiliario, dirigenti, genitori. In quanti potrebbero essere salvati da un apparecchio come questo? Ravenna ha capito l’importanza di tutto ciò?</p>

<p>
    <a href="http://www.ravennanotizie.it/articoli/2016/02/04/giulio-bazzocchi-yara-dojo-scuola-karate-e-il-defibrillatore.-ravenna-ne-ha-capito-limportanza.html" target="_blank">Leggi la notizia originale</a>
</p>