---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Accusa malore nel taxi, il collega lo salva col defibrillatore

date: 2022-02-04
image: https://images.prismic.io/philips-defibrillatori/e102f224-5b9a-45e5-b037-54c30488574b_b3taxistock.jpg?auto=compress,format&rect=0,92,1240,517&w=960&h=400
fonte: https://www.romatoday.it/cronaca/tassista-salva-collega-defibrillatore.html
summary: >
        Quando si è reso conto che il collega taxista non respirava più, ha preso dalla sua macchina il defibrillatore e l'ha aiutato a riprendersi.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Ha fatto un corso per acquisire le manovre di rianimazione con l&#39;uso del defibrillatore nel maggio dello scorso anno ma non pensava che quell&#39;iniziativa gli avrebbe permesso di salvare la vita di un uomo. L&#39;eroe in questione è Giovanni Tinaburri, tassista romano di 64 anni. Ancona 38, come la sigla della sua vettura di servizio, <strong>ha rianimato un collega che aveva accusato un malore</strong> mentre attendeva il proprio turno in un&#39;area di sosta per i taxi a Trastevere. &quot;Ho fatto quello che chiunque al mio posto avrebbe fatto&quot;, le parole del tassista romano a RomaToday.</p>

<p>A raccontare come abbia rianimato il tassista con l&#39;aiuto di altri due colleghi e di una ragazza è lo stesso Ancona 38. &quot;Eravamo fermi sul lungotevere all&#39;altezza di piazza Giuseppe Gioacchino Belli - racconta Giovanni Tinaburri -. Avevo davanti tre colleghi, ma il capofila non si muoveva&quot;. Sorpassato dai due tassisti che si trovavano dietro di lui &quot;uno dei colleghi è sceso per accertarsi se andasse tutto bene ma quando ha aperto lo sportello lo ha trovato incosciente, con la bava alla bocca e gli occhi rigirati&quot;.</p>

<p>Da qui la richiesta d&#39;aiuto ad Ancona 38: &quot;Il collega sapeva che avevo fatto un corso BLS apprendendo <strong>manovre di rianimazione cardiopolmonare</strong>, così come sapeva che avevo un <strong>defibrillatore</strong> nel mio taxi ed ha chiesto subito il mio aiuto&quot;. Così mentre gli altri due tassisti lo tiravano fuori dall&#39;auto e lo mettevano sdraiato sul marciapiede &quot;ho messo in pratica quanto appreso nel corso che ci ha fatto fare gratuitamente l&#39;associazione Tutti taxi per amore&quot;. </p>

<p>Con il collega cianotico, in crisi respiratoria, &quot;ho preso il defibrillatore che, dopo la diagnosi, gli ha dato una <strong>scarica che lo ha subito rianimato</strong>&quot;. Poi il massaggio cardiaco che &quot;ci ha fatto tirare un sospiro di sollievo nel momento in cui ha ripreso coscienza&quot;. Richiesto l&#39;intervento nel frattempo al 118 &quot;il collega è stato poi trasportato al Fatebenefratelli dove è stato poi salvato&quot;. </p>

<p>Tassista a Roma da 42 anni Ancona 38 conclude: &quot;Sono riuscito a salvare il collega grazie al corso che la nostra associazione ha fatto fare a me ed altri 9 colleghi, fra cui cinque di noi che hanno un defibrillatore portatile nella propria vettura a rotazione&quot;. &quot;Non sono un eroe - conclude Giovanni Tinaburri - ero solo al posto giusto al momento giusto&quot;. </p>

<p>
    
        <a href="https://www.romatoday.it/cronaca/tassista-salva-collega-defibrillatore.html" target="_blank">Fonte</a>
    
</p>
