---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Defibrillatore in Azienda: Cosa Dice la Legge?

date: 2018-10-02
image: https://philips-defibrillatori.cdn.prismic.io/philips-defibrillatori/c97388b6aa74d876f3559a89988dc89c723a94e8_lavoro.jpg
fonte: false
summary: >
        Avere un defibrillatore in azienda permetterebbe di salvare la vita di molti lavoratori. Ma in pochi sanno che per alcune attività lavorative il defibrillatore è obbligatorio.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Anche se non esiste un vero e proprio obbligo giuridico di essere dotati di un <strong>defibrillatore in azienda</strong>, ci sono moltissime situazioni in cui la sua presenza è tuttavia fortemente raccomandata. È di poche settimane fa la notizia di <a href="https://www.defibrillatori-online.com/news/view/arresto-cardiaco-in-azienda-a-22-anni-salvato-dai-colleghi-col-defibrillatore/?utm_source=facebook&utm_medium=post&utm_content=arresto-cardiaco-in-azienda-a-22-anni">un ragazzo di 22 anni sopravvissuto a un arresto cardiac</a>o in un’azienda in provincia di Treviso grazie al pronto utilizzo del defibrillatore presente in azienda e utilizzato dai colleghi. Ma se molte vite si salvano, sono ancora troppe le vite che si spengono per arresto cardiaco: in Italia si parla di ben 60.000 morti ogni anno per arresto cardiaco. E di queste il 5% avviene proprio nei luoghi di lavoro. Questo significa che in Italia circa <strong>60 lavoratori a settimana sono colpiti da arresto cardiaco</strong> mentre si trovano sul proprio luogo di lavoro.</p>

<p>Ma nonostante questo, sono ancora moltissime le aziende non ancora dotate di un defibrillatore. “E questo - afferma Mauro Rossato, presidente dell’Osservatorio Sicurezza sul Lavoro Vega di Mestre - accade anche se nel D.Lgs.81 del 2008, il cosiddetto Testo Unico sulla <strong>sicurezza nel lavoro</strong>, così come nel Decreto Ministeriale 388 del 2003 sul primo soccorso, emerge chiaramente come nelle aziende, in collaborazione con il medico competente, debba essere <strong>valutato il rischio di morte cardiaca improvvisa</strong>, in relazione al tipo di attività da svolgersi e ai rischi specifici presenti in azienda.”</p>

<p>L’articolo 4 del DM 388 afferma infatti che “il datore di lavoro, in collaborazione con il medico competente, sulla base dei rischi specifici presenti nell&#39;azienda,  individua  e  rende disponibili le attrezzature minime  di equipaggiamento ed i dispositivi di protezione individuale per gli addetti al primo intervento interno ed al pronto soccorso. Le attrezzature ed i dispositivi devono essere appropriati  rispetto  ai  rischi  specifici  connessi  all&#39;attività<br>lavorativa  dell&#39;azienda  e  devono essere mantenuti in condizioni di efficienza  e  di  pronto  impiego  e  custoditi  in  luogo  idoneo e facilmente accessibile”. Proprio come il defibrillatore, appunto</p>

<p></p>

<p>Datori di lavoro e consulenti della sicurezza dovrebbero dunque valutare i rischi di ogni situazione lavorativa, in particolare per lavori che richiedono fatica fisica o per lavori elettrici. Ben il 25% degli arresti cardiaci si conclude nel migliore dei modi grazie all’utilizzo immediato del defibrillatore. Vuol dire che ben 15.000 persone all’anno potrebbero sopravvivere se solo il defibrillatore fosse più diffuso e più persone fossero a conoscenza della sua importanza. Il defibrillatore permette infatti di ristabilire il ritmo in un cuore in arresto cardiaco: ma solo un intervento in tempi brevissimi, si parla di massimo 5 minuti, può permettere al defibrillatore di salvare una vita senza che l’arresto cardiaco porti alle prime conseguenze cerebrali. Ma se in Italia i tempi medi di arrivo di un’ambulanza sono di circa 8 minuti, si fa presto a capire quanto sia essenziale la presenza di un defibrillatore anche sul luogo di lavoro, proprio per agire in tempi brevi.</p>

<p></p>

<p>Inoltre, la maggior parte della persone è a conoscenza dell’obbligo di defibrillatore per le attività sportive dilettantistiche (il Decreto Balduzzi, entrato ufficialmente in vigore a luglio 2017), ma in pochi sanno che il defibrillatore è obbligatorio in molte attività lavorative, dai lavori elettrici a quelli in quota: come affermano il Testo Unico sulla sicurezza nel lavoro e il DM 388 del 2003 le aziende devono valutare, in collaborazione con il medico competente, il rischio di arresto cardiaco in relazione all’attività svolta.</p>

<p>
    
</p>
