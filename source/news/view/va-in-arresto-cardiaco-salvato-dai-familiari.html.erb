---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Va in Arresto Cardiaco: Salvato dai Familiari

date: 2020-08-17
image: https://images.prismic.io/philips-defibrillatori/6be7f6cf-ef6e-4c8b-b1e1-c092617d7d7b_old+man+heart+attack+home.jpg?auto=compress,format&rect=0,320,2560,1067&w=960&h=400
fonte: https://www.lanazione.it/arezzo/cronaca/va-in-arresto-cardiaco-salvato-dai-familiari-1.5367614
summary: >
        Grazie alle indicazioni fornite dalla centrale operativa del 118 è stato possibile evitare il peggio. Vicino casa c’era un defibrillatore.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Accusava dolori al torace, sintomi chiari di un grave problema al cuore. Ed è stato salvato grazie alla collaborazione tra familiari, il personale dell’emergenza territoriale e il dispositivo più prezioso per intervenire con efficacia: il <strong>defibrillatore</strong>. Il fatto, l’ennesimo nella vallata e in provincia di Arezzo dove la rete delle apparecchiature salva vita è sempre più capillare, è accaduto attorno alle 23,30. Alla Centrale Operativa del 118 della Asl è arrivata la telefonata dei parenti di un settantaseienne, allarmati per il malessere improvviso del loro congiunto. Immediatamente si sono attivati i soccorsi e mentre venivano inviata sul posto automedica e ambulanza della Misericordia, un <strong>operatore rimaneva in contatto telefonico</strong> con un membro della famiglia. Nel giro di pochi minuti però le condizioni dell’uomo si sono aggravate e i sanitari hanno compreso che c’era <strong>necessità assoluta della defibrillazione</strong>.</p>

<p>L’addetto del 118 ha consultato quindi la <strong>mappa dei Dae</strong> collocati nel territorio provinciale scoprendo che per fortuna uno degli strumenti si trovava proprio sotto la palazzina del valdarnese. Prelevato di corsa dall’alloggiamento, l’apparecchio è stato portato in casa ed applicato al paziente consentendo di diagnosticare l’arresto cardiaco e di risolverlo con <strong>poche semplici manovre eseguite dal parente guidato a distanza</strong> dall’infermiere della centrale operativa. Quasi in contemporanea varcava la soglia dell’appartamento l’équipe medica che ha provveduto a stabilizzare il pensionato, ad intubarlo e trasferirlo al San Donato di Arezzo per essere sottoposto a una coronarografia e poi ricoverato nel reparto di Rianimazione per le cure del caso. La vicenda potenzialmente drammatica si è risolta in poco più di un’ora e con un esito positivo, ha rimarcato il dottor Massimo Mandò, dirigente del servizio 118 della Asl Toscana Sud Est, &quot;grazie alla collaborazione tra cittadini e il nostro personale dell’emergenza&quot;.</p>

<p>Insomma, un’ulteriore testimonianza di quanto l’unione delle componenti di una rete virtuosa e la formazione all’uso dei Dae possano ridurre in maniera sensibile il rischio delle cosiddette morti improvvise. &quot;Questo – ha proseguito Mandò – evidenzia ancora una volta quanto la &quot;macchina&quot; Arezzo Cuore sia fondamentale per la gestione del paziente critico cardiopatico: la presenza di più di mille defibrillatori sul territorio aretino gestiti e censiti dalla Centrale Operativa 118, in stretto raccordo con tutte le associazioni di volontariato, permette di salvare delle vite e di fare in modo che i pazienti sopravvivano privi di lesioni secondarie alla mancanza di ossigenazione cerebrale&quot;.</p>

<p>E il responsabile ha ribadito come in caso di arresto cardiaco il <strong>fattore tempo</strong> sia essenziale: &quot;L’80% dei decessi avviene lontano da ospedali e strutture sanitarie – ha ricordato – e nel 65% dei casi in presenza di testimoni. Per questo è necessario avere persone preparate, non solo nelle ambulanze o in ospedale, ma anche tra le mura domestiche e nei luoghi di socializzazione. La formazione e la capacità di saper utilizzare al meglio i defibrillatori fa la differenza. E’ un traguardo importante – ha concluso Mandò – che va mantenuto e superato aumentando sia il numero dei defibrillatori sia del personale formato al loro utilizzo&quot;. Ad oggi sono 4000 i cittadini in grado di intervenire in simili circostanze.</p>

<p>
    
        <a href="https://www.lanazione.it/arezzo/cronaca/va-in-arresto-cardiaco-salvato-dai-familiari-1.5367614" target="_blank">Fonte</a>
    
</p>
