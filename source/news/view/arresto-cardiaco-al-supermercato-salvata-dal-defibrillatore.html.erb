---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco al Supermercato, Salvata dal Defibrillatore

date: 2018-05-11
image: https://philips-defibrillatori.cdn.prismic.io/philips-defibrillatori/e19c298ed8bd43da6046b6912502d94fac62e7de_supermercato.jpg
fonte: http://iltirreno.gelocal.it/massa/cronaca/2018/05/10/news/infarto-al-supermercato-salvata-dal-defibrillatore-1.16819172
summary: >
        La cinquantenne ha avuto un arresto cardiaco al Supermercato Tuodì. Fondamentale l’intervento dei volontari e del medico a bordo del 118
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Un capogiro, nemmeno il tempo di dire cosa le stava succedendo e un tonfo a terra, in mezzo alle corsie dei generi alimentari. La donna, una cinquantenne carrarese, si era accasciata a terra con le borse della spesa e aveva perso i sensi. Le sue condizioni erano apparse subito molto gravi: la donna <strong>non rispondeva</strong>, <strong>non dava segni di vita</strong>. </p>

<p></p>

<p>Erano stati attimi di paura e apprensione all’interno del <strong>supermercato</strong>, proprio in un orario in cui tanta gente si trovava a fare la spesa, anche con i bambini: la donna rimaneva a terra, in mezzo alla preoccupazione di chi aveva immediatamente capito che stava succedendo qualcosa di grave. Ma con grande freddezza è stata allertata la macchina dei soccorsi, cercando di sfruttare al meglio il tempo e cercando di aiutare la donna che giaceva a terra con ancora accanto le borse con la spesa. Subito era partito l’<strong>allarme al 118</strong> e l’ambulanza, nel giro di pochi minuti era arrivata sul posto. Ed erano stati proprio i volontari laici della postazione di Marina di Carrara - Luca Ciancianaini e Erika Giromini a prestare il primo soccorso utilizzando il <strong>defibrillatore</strong> esterno. Poi era arrivata una seconda ambulanza con il medico a bordo - la dottoressa Serena Belletti e l’infermiere Simone Mosti che avevano continuato il <strong>massaggio cardiaco</strong> alla donna fino al suo arrivo in ospedale. Un intervento, quello dei volontari, prima, e del medico e dell’infermiere a bordo dell’ambulanza subito dopo, che si è rivelato prezioso. Che ha salvato la vita alla donna.</p>

<p></p>

<p>Perché l’arresto cardiaco avrebbe potuto procurarle non solo la morte, ma anche gravi conseguenze se i soccorsi non fossero stati così <strong>tempestivi e mirati</strong>. È proprio grazie a questi fattori, all’utilizzo del defibrillatore esterno e all’operato dei volontari e del personale medico del 118, che su questa vicenda si è potuto scrivere un lieto fine. La signora che era andata in arresto cardiaco al supermercato, infatti, ieri è stata dimessa dalla terapia intensiva del Noa e trasferita nella normale degenza, senza alcuna complicazione dal punto di vista neurologico: se i volontari non avessero agito così tempestivamente con il defibrillatore e se il medico del 118 non avesse continuato questa operazione la vicenda avrebbe potuto avere un epilogo molto più tragico.Un caso in cui la sanità e il primo soccorso, quello coordinato dal 118, hanno funzionato davvero per il meglio.</p>

<p>
    
        <a href="http://iltirreno.gelocal.it/massa/cronaca/2018/05/10/news/infarto-al-supermercato-salvata-dal-defibrillatore-1.16819172" target="_blank">Fonte</a>
    
</p>
