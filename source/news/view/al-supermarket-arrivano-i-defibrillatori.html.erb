---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Al supermarket arrivano i defibrillatori

date: 2016-05-30
image: https://prismic-io.s3.amazonaws.com/philips-defibrillatori/0aa821de912c79717547f6f6072c33be69e57966_conad-castelvetrano2.jpg
fonte: http://iltirreno.gelocal.it/grosseto/cronaca/2016/05/21/news/al-supermarket-arrivano-i-defibrillatori-1.13516018
summary: >
        I punti vendita Conad si dotano del salvavita con 15 dipendenti addestrati all’uso dalla Croce Rossa di Grosseto
---

<p>GROSSETO. Nei tre punti vendita grossetani a marchio Conad ci sono quindici dipendenti che sanno usare un defibrillatore. Sono stati addestrati da istruttori della Croce Rossa di Grosseto e ora sono in grado di manovrare un dispositivo che può salvarti la vita, se usato correttamente. Non c’è nulla di scontato in questa acquisizione di competenze. Perché <strong>non c’è una norma che impone a chi gestisce o è proprietario di un esercizio commerciale di acquistare il salvavita.</strong> E mandare cassiere e magazzinieri a lezione di come intervenire se un cliente ha un’improvvisa aritmia cardiaca o addirittura un infarto è una questione di scelta: si può fare come no.</p>

<p></p>

<h3><strong>Il patto di intesa</strong></h3>

<p>«Si è trattato di un percorso di sensibilizzazione promosso dalla Croce Rossa di Grosseto e da noi soci Conad – osserva Paolo Degli Innocenti, socio Conad e proprietario dei supermercati di Grosseto – Grazie a questa collaborazione abbiamo potuto migliorare il servizio sul fronte della prontezza del soccorso ai cittadini all’interno dei punti vendita Conad. Per noi di Conad anche questo significa essere vicini ai grossetani, renderci utili e dare servizi, essere insomma un punto di riferimento per la comunità».</p>

<p class="block-img"><img src="https://prismic-io.s3.amazonaws.com/philips-defibrillatori/e092af79cbb51e5c173192f87d10f007cbbef8e7_ipermercati-supermercati-lavoro-assunzioni-italia.jpg" alt="" width="1000" height="450" /></p>

<h3><strong>Acquisto e corsi</strong></h3>

<p>La proprietà dei tre punti vendita di via Senegal, via Clodia e via Aurelia Antica ha acquistato tre defibrillatori semiautomatici (sono quelli di ultima generazione). Poi i dipendenti sono stati istruiti con corsi ad hoc. «<strong>Il defibrillatore è uno strumento molto importante</strong> – spiega Hubert Corsi, presidente della Croce Rossa di Grosseto – <strong>può salvare la vita, se usato correttamente</strong>. I nostri istruttori cominciano l’addestramento elencando ciò che non deve essere fatto. La grande novità degli ultimi defibrillatori (sono quelli di cui si sono dotati i punti vendita Conad) consiste nel fatto che il dispositivo “guida” chi lo utilizza ed esso può essere impiegato quindi anche da chi non è medico. Per il momento questi dispositivi sono obbligatori nei luoghi dove si pratica attività sportiva, ma a Grosseto si stanno piano piano diffondendo. Con Conad si è trattato di un’iniziativa molto particolare, frutto di una stretta collaborazione».</p>

<p></p>

<h3><strong>Organigramma</strong></h3>

<p>Durante l’orario di apertura dei tre punti Conad è sempre presente qualcuno dei dipendenti in grado di usare il defibrillatore. «Teniamo conto dei turni e delle ferie – spiega Degli Innocenti – Adesso sono quindici distribuiti nei tre supermercati ma nel giro di breve formeremo altri dieci dipendenti. <strong>I defibrillatori sono meno diffusi di quanto si possa pensare e noi ci auguriamo che la nostra iniziativa funzioni da stimolo anche per altre realtà</strong>».</p>

<p></p>

<h3><strong>L’iniziativa</strong></h3>

<p>Proprio per spiegare ai grossetani quanto un defibrillatore possa essere utile, venerdì 27 maggio nei tre punti vendita Conad è stata fatta una dimostrazione pratica di circa un’ora: in prima linea i ragazzi dipendenti Conad e il personale della Croce Rossa di Grosseto.</p>

<p>
    <a href="http://iltirreno.gelocal.it/grosseto/cronaca/2016/05/21/news/al-supermarket-arrivano-i-defibrillatori-1.13516018" target="_blank">Fonte</a>
</p>