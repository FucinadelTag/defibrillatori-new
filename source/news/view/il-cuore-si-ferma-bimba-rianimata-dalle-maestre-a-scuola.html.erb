---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Il cuore si Ferma, Bimba Rianimata dalle Maestre a Scuola

date: 2018-02-21
image: https://philips-defibrillatori.cdn.prismic.io/philips-defibrillatori/d5ac5da2cb3ca07cd999925923a4eac6c48411e9_defibrillatore.jpg
fonte: http://enna.gds.it/2018/01/26/il-cuore-si-ferma-bimba-rianimata-dalle-maestre-in-una-scuola-di-nicosia_792805/#.WmsYxp4iZps.twitter
summary: >
        Una storia a lieto fine a Nicosia, in provincia di Enna. Una bambina di 4 anni è andata in arresto cardiaco, l’ambulanza tardava ad arrivare.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Mercoledì mattina i genitori la portano all’asilo, come ogni giorno, e lì le salvano la vita. Un blocco cardiopolmonare e sette minuti per l’arrivo dell’ambulanza avrebbero potuto essere fatali per una bambina di 4 anni e invece, per fortuna, due maestre guidate dall’<strong>operatore del 118</strong> hanno eseguito tutte le manovre necessarie per rianimarla e farla respirare autonomamente.</p>

<p></p>

<p>Adesso la bambina è ricoverata all’ospedale Garibaldi di Catania per capire cosa ha fatto fermare il suo piccolo cuore. È lì con la sua mamma, mentre il suo papà è rimasto a Nicosia per accudire gli altri due figli e ieri è andato a scuola per ringraziare le maestre, parlargli però è risultato impossibile.</p>

<p></p>

<p>«Era dopo le 8 e 30 - ci spiega Domenica Bonomo che ogni giorno da Gangi in provincia di Palermo arriva a Nicosia dove insegna - ed eravamo nella fase dell’accoglienza. La bambina non era vivace come gli altri giorni, era seduta, il gomito appoggiato su banco e si teneva la testolina». Proprio per questo un’altra maestra, la nicosiana Antonella Testa, le si avvicina per capire cosa abbia e la bambina si accascia. È il <strong>panico</strong>. La piccola viene distesa sul banchetto e subito viene chiamato il 118. Dalla centrale operativa di Caltanissetta parte l’allarme per fare arrivare un’ambulanza. L’operatore calma la maestra che è terrorizzata e guida per telefono i soccorsi. «Dal 118 - continua la Bonomo - ci dicevano cosa fare. La collega ha praticato il <strong>massaggio cardiaco</strong>, ma non succedeva niente, la bambina non si rianimava».</p>

<p>
    
        <a href="http://enna.gds.it/2018/01/26/il-cuore-si-ferma-bimba-rianimata-dalle-maestre-in-una-scuola-di-nicosia_792805/#.WmsYxp4iZps.twitter" target="_blank">Fonte</a>
    
</p>
