---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Polemiche dopo la morte di Ekeng: a bordo campo mancava il defibrillatore

date: 2016-05-09
image: https://prismic-io.s3.amazonaws.com/philips-defibrillatori/d8cbb2d08bb2d472e37d59641a398d4efe838461_ch3wd9sveaejato.jpg
fonte: http://www.goal.com/it/news/7078/cronaca/2016/05/08/23261022/polemiche-dopo-la-morte-di-ekeng-a-bordo-campo-mancava-il
summary: >
        Patrick Ekeng, deceduto in campo venerdì, avrebbe potuto essere salvato. Il 26enne camerunense è stato vittima della patologia del "cuore grosso".
---

<p>A tre giorni di distanza dalla tragedia accaduta venerdì sera, <strong>il calcio piange ancora Patrick Ekeng. </strong>E, soprattutto, si chiede se <strong>la morte del 26enne giocatore camerunense della Dinamo Bucarest</strong>, deceduto in campo durante una partita, potesse essere evitata.</p>

<p>La risposta, a quanto pare, è affermativa: <strong>come sottolinea la &#39;Gazzetta dello Sport&#39;, a bordo campo durante la partita tra la squadra di casa e il Viitorul non era presente un defibrillatore.</strong> Uno strumento che avrebbe potuto evitare l&#39;ennesimo dramma consumatosi su un campo di calcio.</p>

<p>Un dramma che ricorda, tra gli altri, quello di Piermario Morosini, deceduto nel 2012 durante il match tra Pescara e Livorno, e poi quello capitato a un connazionale di Ekeng: Marc-Vivien Foé, l&#39;ex Lione e West Ham, crollato in campo con la propria nazionale durante la Confederations Cup del 2003.</p>

<p>Fatale per i due camerunensi, scrive ancora il quotidiano, è stata l&#39;ipertrofia cardiaca, patologia nota come &quot;cuore grosso&quot;. Un problema che i medici del West Ham avevano riscontrato in Foé, ad esempio, e che è congenito a tanti atleti africani.<br>Intanto, Bucarest piange la morte di Ekeng, arrivato alla Dinamo a gennaio proveniente dal Cordoba. </p>

<p>I tifosi romeni ieri hanno reso omaggio al calciatore scomparso con fiori e cerini, ma è un lutto che coinvolge tutto il calcio. E che suscita tanti interrogativi sulle condizioni di salute dei giocatori.</p>

<p>
    <a href="http://www.goal.com/it/news/7078/cronaca/2016/05/08/23261022/polemiche-dopo-la-morte-di-ekeng-a-bordo-campo-mancava-il" target="_blank">Fonte</a>
</p>