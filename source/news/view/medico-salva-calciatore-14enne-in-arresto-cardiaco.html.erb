---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Medico Salva Calciatore 14enne in Arresto Cardiaco

date: 2018-04-12
image: https://philips-defibrillatori.cdn.prismic.io/philips-defibrillatori/62683f82934d10d2c480e83056d759b51291ead1_taglia.jpg
fonte: http://parma.repubblica.it/cronaca/2018/04/09/news/parma_medico_salva_calciatore_14enne_in_arresto_cardiaco_ma_non_chiamatemi_eroe_-193415783/
summary: >
        Giovane si accascia a causa di un malore, decisivo l'intervento del dottor Maurizio Taglia impegnato su un campo vicino
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Un lunghissimo minuto, durante il quale Mattia, 14 anni, ha <strong>smesso di respirare</strong>. Stava giocando a calcio nel centro sportivo Ferruccio Bellè a Parma dove era in corso una partita fra i Giovanissimi del Cus Parma e i pari età del Salsomaggiore Terme. Improvvisamente si è accasciato a terra, privo di sensi. Una scena che ne ha riportato alla mente altre, ugualmente drammatiche, avvenute sui campi professionistici riprese dalle televisioni.</p>

<p></p>

<p>A Parma la vicenda è stata a lieto fine. Coincidenza e fortuna, infatti, hanno voluto che su un campo vicino, impegnato in una gara amatoriale, ci fosse Maurizio Taglia, 39 anni, medico piacentino che lavora all’ospedale di Cremona. Il dottore si è precipitato da Mattia: &quot;L&#39;ho trovato <strong>non cosciente</strong> - ha raccontato - ma aveva polso, respirava. Dopo un minuto è andato <strong>improvvisamente in arresto cardio-respiratorio</strong>, una situazione brutta che necessitava di un intervento immediato&quot;. Ha iniziato un massaggio cardiaco nel tentativo di rianimarlo.&quot;Ho chiesto che mi venisse portato un <strong>defibrillatore</strong> - di cui la struttura sportiva è dotata (ndr) - e di chiamare una ambulanza. Quando mi è stato portato il defibrillatore mi sono reso conto che che il ragazzo non aveva un ritmo defibrillabile, quindi non era consigliata la scarica.</p>

<p>Allora ho <strong>continuato a massaggiare</strong> fino a quando ho potuto utilizzare l’apparecchio. Ho eseguito una <strong>scarica</strong>, ma ancora non c’era battito. Dopo circa un minuto, improvvisamente, continuando il massaggio, il ragazzo ha ripreso a respirare. Era sempre incosciente, ma aveva polso&quot;. A quel punto, il giovane calciatore è stato trasportato prima nel reparto di Rianimazione dell’ospedale Maggiore di Parma e poi ricoverato un quello di Cardiologia. Le sue condizioni non destano preoccupazione. &quot;Non sono un eroe - ha aggiunto Taglia - il ragazzo è stato molto <strong>fortunato</strong> che fossi presente e che tanti altri fattori si sono incastrati in maniera positiva. E’ stata un’emozione forte anche per il sottoscritto, perché non ci si abitua mai a questo genere di situazioni. E’ fondamentale rimanere freddi nei frangenti decisivi, ma quando capisci che il peggio è alle spalle, la gioia ti pervade e cogli i motivi per cui consideri questa professione così gratificante&quot;.</p>

<p>
    
        <a href="http://parma.repubblica.it/cronaca/2018/04/09/news/parma_medico_salva_calciatore_14enne_in_arresto_cardiaco_ma_non_chiamatemi_eroe_-193415783/" target="_blank">Fonte</a>
    
</p>
