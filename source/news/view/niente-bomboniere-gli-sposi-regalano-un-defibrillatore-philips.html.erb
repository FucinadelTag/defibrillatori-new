---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Niente bomboniere, gli sposi regalano un defibrillatore Philips

date: 2020-09-18
image: https://images.prismic.io/philips-defibrillatori/cb7b88f8-f13a-4f0c-afb5-8ec262f183e4_matrimonio+regalano+dae.jpg?auto=compress,format&rect=0,60,768,320&w=960&h=400
fonte: https://www.corriere.it/cronache/20_settembre_17/bergamo-sposi-donano-defibrillatore-croce-blu-rinunciano-bomboniere-d0a4b67a-f8d3-11ea-b4b0-f49c5435d3f2.shtml
summary: >
        Al momento di consegnare le bomboniere agli invitati, i novelli sposi hanno spiegato ai presenti di aver utilizzato quei soldi per donare un defibrillatore Philips alla Croce Blu.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Un gesto di solidarietà, nel giorno del proprio matrimonio. Silvia Chiari (27 anni) e Davide Sonzogni (34), <strong>due giovani sposi di Bergamo</strong>, al posto delle <strong>bomboniere, </strong>tradizionali e spesso costose, hanno optato per un defibrillatore Philips. </p>

<p>Nel momento in cui avrebbero dovuto consegnare le bomboniere, dopo la cerimonia, hanno spiegato agli invitati di aver deciso di utilizzare il denaro per <strong>donare un defibrillatore all’associazione Croce Blu di Basso Sebino</strong>, che dal 1987 svolge assistenza socio-sanitaria e soccorso. Il responsabile dellʼassociazione e amico della coppia, <strong>Omar Presti</strong>, ha ricevuto il dono durante la cerimonia: «Avete coronato il vostro sogno d’amore – ha raccontato in un post su Facebook – e in questo fantastico giorno avete deciso di donare un defibrillatore alla mia associazione, compiendo <strong>un gesto d’amore anche nei confronti di tutta l’umanità</strong>».</p>

<p>Al momento di consegnare le bomboniere agli invitati, i novelli sposi hanno spiegato ai presenti di aver utilizzato quei soldi per donare un defibrillatore all’associazione Croce Blu di Basso Sebino.</p>

<h5>«Una scelta doverosa dopo l&#39;emergenza»</h5>

<p>«Abbiamo pensato di fare questo dono anziché le solite bomboniere — racconta Silvia al <em>Corriere della Sera </em>— perché<strong> ci sembrava doveroso,</strong> specialmente dopo questo periodo di urgenza sanitaria , donare qualcosa di utile a questa associazione del nostro territorio così da poterla utilizzare al meglio per salvare vite». È stata «u<strong>na scelta fatta con il cuore</strong>, poiché questo periodo ha segnato la vita di ognuno di noi», aggiunge, nella speranza che il gesto possa essere <strong>un esempio «per altre coppie</strong> e che ci siano sempre macchinari nuovi o donazioni utili alla salvaguardia della vita di ognuno di noi». E conclude, con un pensiero all&#39;emergenza sanitaria che molto ha toccato il Bergamasco: «È stato un momento difficile, ci sono stati tanti casi. La nostra famiglia non è stata toccata fortunatamente, ma persone a noi care purtroppo sono decedute e dopo questo avvenimento non potevamo fare scelta migliore». Un&#39;ultima curiosità? «Agli invitati abbiamo regalato un coupon per poter fare un corso di primo soccorso», conclude Silvia, in modo che possano essere — in caso di necessità — capaci non solo di utilizzare un defibrillatore, ma di prestare soccorso.</p>

<p>
    
        <a href="https://www.corriere.it/cronache/20_settembre_17/bergamo-sposi-donano-defibrillatore-croce-blu-rinunciano-bomboniere-d0a4b67a-f8d3-11ea-b4b0-f49c5435d3f2.shtml" target="_blank">Fonte</a>
    
</p>
