---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Quali sono le Cause di Morte degli Italiani negli Ultimi 10 Anni?

date: 2017-05-11
image: https://philips-defibrillatori.cdn.prismic.io/philips-defibrillatori/9d648ff6fc18f365a3e57e408755b752a366a0bf_o-heart-monitor-facebook.jpg
fonte: http://www.infodata.ilsole24ore.com/2017/05/11/salute-le-cause-morte-degli-italiani-negli-ultimi-dieci-anni/?refresh_ce=1
summary: >
        L'analisi Istat sui dati di mortalità per causa mostra quali sono state le maggiori cause di morte per gli Italiani tra il 2003 e il 2014.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Per la prima volta l<strong>’Istat</strong> presenta la <strong>serie storica completa dei dati di mortalità per causa</strong>, riferiti al periodo 2003-2014. Dieci anni in cui cuore e cancro continuano a restare i due grandi big killer, seguiti dalle malattie cerebrovascolari.</p>

<p>Nello specifico, sia nel 2003 che nel 2014 le prime tre cause di morte in Italia sono le <strong>malattie ischemiche del cuore</strong>, le <strong>malattie cerebrovascolari</strong> e le <strong>altre malattie del cuore</strong> (rappresentative del 29,5% di tutti i decessi), anche se i tassi di mortalità per queste cause si sono ridotti in 11 anni di oltre il 35%.</p>

<p>Nel 2014 al quarto posto nella graduatoria delle principali cause di morte figurano i tumori della trachea, dei bronchi e dei polmoni (33.386 decessi).</p>

<p>Demenza e Alzheimer risultano in crescita; con i 26.600 decessi rappresentano la sesta causa di morte nel 2014. Tra i tumori specifici di genere, quelli della prostata sono la decima causa di morte tra gli uomini (7.174 decessi), mentre quelli del seno sono la sesta causa tra le donne (12.201 decessi) e la più frequente di natura oncologica. Tra le cause di morte in aumento, la prima è la setticemia (1,3% del totale dei decessi). Nel 2014 i decessi si sono triplicati rispetto al 2003 soprattutto per effetto della maggiore presenza nella popolazione di anziani che hanno più di una malattia cronica.</p>

<p>Infine, se consideriamo la “geografia”, il report mostra che si riducono i differenziali territoriali della mortalità per malattie cerebrovascolari, altre malattie del cuore, tumori maligni di trachea, bronchi e polmoni e per malattie croniche delle basse vie respiratorie. Permangono, invece, le differenze nei livelli di mortalità tra Nord e Sud per cardiopatie ischemiche, malattie ipertensive e diabete mellito; aumentano per i tumori della prostata.</p>

<p class="block-img"><img src="https://philips-defibrillatori.cdn.prismic.io/philips-defibrillatori/5d834e06bb1e27aafa266f4c3d53b0642e691eea_2fa67f482133f1c934235b73c2a03954_xl.jpg" alt="" width="1000" height="385" /></p>

<p><em>Nell’<a href="https://public.tableau.com/shared/74C3YN4JM?:toolbar=no&:display_count=yes&:showVizHome=no">Info Data</a> realizzata grazie ai dati di Istat si può navigare le cause di morte per anno e per tipologia. La dimensione dei riquadri è legata al numero di decessi.</em></p>

<p>
    
        <a href="http://www.infodata.ilsole24ore.com/2017/05/11/salute-le-cause-morte-degli-italiani-negli-ultimi-dieci-anni/?refresh_ce=1" target="_blank">Fonte</a>
    
</p>
