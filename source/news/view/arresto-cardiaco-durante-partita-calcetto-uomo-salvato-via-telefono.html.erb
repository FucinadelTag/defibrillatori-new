---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco Durante Partita Calcetto, Uomo Salvato Via Telefono

date: 2018-07-03
image: https://philips-defibrillatori.cdn.prismic.io/philips-defibrillatori/1cd8e278d23adaf87fce929b868bf424eddbc54a_118.jpg
fonte: https://www.vocedinapoli.it/2018/06/27/infarto-durante-partita-calcetto-uomo-salvato-via-telefono-a-pianura/
summary: >
        Fondamentali le indicazioni fornite dall'infermiere della centrale operativa del 118 e il defibrillatore presente sul campetto.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Una normale partita di calcetto tra amici ha rischiato di finire in tragedia se non fosse stato per le indicazioni fornite a telefono dall’infermiere della centrale operativa del 118 e per il tempestivo intervento dall’ambulanza.</p>

<p>E’ quanto successo martedì sera, intorno alle 22, su un campo di calcetto di Pianura, quartiere dell’area occidentale di Napoli. Improvvisamente – fa sapere via Facebook la pagina “Nessuno tocchi Ippocrate” – un uomo sulla quarantina si accascia a terra in seguito un presunto arresto cardiaco. I suoi amici chiamano immediatamente il 118 e ricevono, telefonicamente, le indicazioni dell’infermiere che li guida passo passo sulle manovre di rianimazione cardiopolmonare e sull’utilizzo del DAE (<strong>defibrillatore automatico esterno</strong>) presente <strong>presso l’impianto sportivo</strong>.</p>

<p>Parallelamente viene allertata la postazione 118 presente in via Giorgio de Grassi a Pianura. Dopo pochi minuti di <strong>rianimazione cardiopolmonare</strong> (RCP) fatta dalle persone presenti sul campo, giunge l’ambulanza che prosegue il protocollo con l’ausilio di farmaci. L’uomo riprende il ritmo sinusale e viene portato al pronto soccorso dell’ospedale San Paolo di Fuorigrotta.</p>

<p>“Una vita salvata” commenta soddisfatta la pagina Nessuno Tocchi Ippocrate. “Complimenti all’operatore di centrale e all’equipaggio di Pianura. Questa è la differenza tra astanti che aggrediscono ed astanti che aiutano”.</p>

<p>
    
        <a href="https://www.vocedinapoli.it/2018/06/27/infarto-durante-partita-calcetto-uomo-salvato-via-telefono-a-pianura/" target="_blank">Fonte</a>
    
</p>
