---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Muore di Arresto Cardiaco giocando a calcetto

date: 2016-09-21
image: https://prismic-io.s3.amazonaws.com/philips-defibrillatori/ec99212d604328508e91d366b40ecd3b5546f3d8_1710-webradioabc.jpg
fonte: http://www.prealpina.it/pages/muore-giocando-a-calcetto-124618.html
summary: >
        Barista di 58 anni stroncato in campo da un malore sotto gli occhi degli amici: la struttura era dotata di un defibrillatore, ma nessuno lo sapeva usare
---

<p>«Ma perché l’hai passata così la palla?», ha chiesto Giuseppe Malizia all’amico Ambrogio, bacchettandolo per un’azione imperfetta.</p>

<p>«Ma dai, stiamo vincendo», gli ha risposto il compagno di squadra. E la partita è ricominciata. Pochi minuti dopo Malizia si è accasciato sul rettangolo verde del Gym’s. Erano le 11.50 di domenica 18 settembre, <strong>il cinquantottenne ha iniziato a rantolare</strong>, Ambrogio Fanali gli è corso in aiuto, nel frattempo è stato allertato il 118.</p>

<p>Tra i giocatori c’era un dermatologo che ha tentato di rianimare Malizia con la respirazione bocca a bocca.<strong> In attesa dell’ambulanza qualcuno avrebbe voluto avvalersi dei defibrillatori, di cui la struttura sportiva è dotata. Ma nessuno era in grado di usarli.</strong></p>

<p>I sanitari, arrivati in meno di dieci minuti, hanno provato con l’iniezione di adrenalina, con la scossa elettrica. L’uomo, purtroppo, non è mai tornato cosciente.</p>

<p>«Mi è morto tra le braccia», racconta Ambrogio, con la voce spezzata.</p>

<p>E ora si domanda: «<strong>Che senso ha mettere a disposizione i defibrillatori se poi non c’è il personale capace di farli funzionare? Domenica non c’era nessuno in grado di usarli</strong>. Forse Giuseppe si sarebbe potuto salvare, o forse no, questo non lo sapremo mai. Ma è certo che il tentativo con il defibrillatore non è stato possibile».</p>

<p>Lunedì 19 settembre, sul corpo del cinquantottenne è stata eseguita l’autopsia, con ogni probabilità comunque a uccidere Malizia potrebbe essere stato un infarto o un aneurisma, un malore difficile da preventivare e ancor meno da arginare.</p>

<p>Sulla disgrazia interviene anche il titolare dell’ex Garden, Marco Pettinari: «Innanzitutto voglio ringraziare i sanitari del 118, perché sono arrivati in circa otto minuti e meritano un plauso per l’efficienza. Per quanto riguarda i defibrillatori - spiega - l’obbligo alla dotazione sarà in vigore dal 30 novembre e solo per le società sportive. Noi siamo una srl, non siamo tenuti ad averli. Eppure è dal 2012 che sono a disposizione. Purtroppo però è impossibile formare tutti i dipendenti all’utilizzo. I Comuni, per esempio, dovrebbero collocarli lungo le passeggiate: come dovrebbero organizzarsi?».</p>

<p>Malizia - molto conosciuto a Oggiona Santo Stefano, dove gestiva un bar - lascia la moglie Silvana e due figlie, Nicole e Susanna. La sera di lunedì gli amici, i conoscenti e i parenti si sono radunati per la recita del rosario nella chiesa parrocchiale di Oggiona dove mercoledì 21 settembre, alle ore 15, verrà celebrato il funerale.</p>

<p></p>

<p>
    <a href="http://www.prealpina.it/pages/muore-giocando-a-calcetto-124618.html" target="_blank">Fonte</a>
</p>