---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco Durante la Maratona: i Soccorritori Non Sanno Usare il Defibrillatore

date: 2018-04-18
image: https://philips-defibrillatori.cdn.prismic.io/philips-defibrillatori/f92b73a4176e149eed97889b0deefa21948ca4fb_1523786254174.jpg--.jpg
fonte: http://www.nursetimes.org/arresto-cardiaco-durante-la-maratona-i-volontari-del-soccorso-non-sanno-usare-il-defibrillatore/48370
summary: >
        Un maratoneta di 50 anni è andato in arresto cardiaco a pochi minuti dall'inizio della gara
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Una giornata di festa avrebbe potuto trasformarsi in tragedia per uno dei partecipanti della <strong>manifestazione podistica Vivicittà</strong> svoltasi a Bari.</p>

<p>Attorno alle ore 10.30, un <strong>corridore di 50 anni</strong> si è accasciato al suolo a seguito di un malore poco dopo la partenza da Largo 2 Giugno.</p>

<p></p>

<p>A presidiare l’evento sportivo una squadra di soccorritori laici che, per impegnare il proprio tempo libero, si reca periodicamente presso una pubblica assistenza.</p>

<p>Secondo quanto riferito dai molti presenti, nessuno di loro sarebbe però stato in grado di praticare le manovre rianimatorie. L’equipaggio non avrebbe neanche utilizzato il defibrillatore automatico esterno.</p>

<p>Di fronte all’<strong>incapacità</strong> dei volontari, alcuni corridori, hanno deciso di intervenire.</p>

<p>I maratoneti hanno allontanato i soccorritori inviati dalla pubblica assistenza iniziando il <strong>massaggio cardiaco</strong> sul malcapitato.</p>

<p></p>

<p>Gli spettatori hanno poi contattato il Numero Unico dell’Emergenza, facendo giungere sul posto un mezzo di soccorso avanzato con a bordo medico ed infermiere.</p>

<p>Dopo una lunga serie di compressioni toraciche ed insufflazioni e diverse scariche elettriche, il cuore dell’uomo ha ripreso a battere.</p>

<p>Il paziente è stato successivamente trasportato in ospedale in codice rosso.</p>

<p>Il Comune, dopo aver visionato il rapporto della Polizia Municipale, presente sul posto, intende fare chiarezza sull’accaduto.</p>

<p>Il vicepresidente della commissione Sport al Comune, Filippo Melchiorre, ha annunciato che lunedì mattina chiederà di approfondire la questione e individuare i responsabili.</p>

<p>“Faremo luce anche sulle modalità di iscrizione a questo tipo di gare podistiche amatoriali – precisa Melchiorre – e se è richiesto, in questi casi, il certificato medico di sana e robusta costituzione. Non basta sentirsi bene per partecipare ad una gara podistica o maratona, occorrono adeguate visite di idoneità sportiva per scendere in campo, oltre che essere sufficientemente allenati”.</p>

<p>
    
        <a href="http://www.nursetimes.org/arresto-cardiaco-durante-la-maratona-i-volontari-del-soccorso-non-sanno-usare-il-defibrillatore/48370" target="_blank">Fonte</a>
    
</p>
