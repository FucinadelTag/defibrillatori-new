---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Milano - Progetto "VIVIamo": Riservato a chi ha una tremenda voglia di vivere

date: 2016-03-10
image: https://prismic-io.s3.amazonaws.com/philips-defibrillatori/f2e574f09091dcff633590286085af28d4f47620_bob_8785.jpg
fonte: #
summary: >
        Don Antonio Mazzi sostiene la campagna di sensibilizzazione sul tema dell’arresto cardiaco e della prevenzione del disagio sociale.
---

<p><strong>Don Antonio Mazzi</strong> con la sua <strong>Fondazione EXODUS </strong>appoggiano e affiancano il <strong>progetto “VIVIamo” </strong>organizzato da <strong>AQUAS Associazione per la Qualità Sociale </strong>in collaborazione con la Presidenza del Consiglio Comunale di Milano e l’Azienda Regionale Emergenza Urgenza Milano.</p>

<p>Il Progetto <strong>“VIVIamo – Riservato a chi ha una TREMENDA voglia di vivere”</strong> ha come finalità quello di <strong>sensibilizzare sul tema del primo soccorso e sull’utilizzo dei defibrillatori, sul cuore e le sue patologie</strong>, ma anche su quanto sia importante <strong>aprire il proprio “Cuore” </strong>verso il prossimo e verso se stessi dando rispetto e valore alla vita e risvegliando quel senso civico, purtroppo, sempre più spesso assente.</p>

<p>Il <strong>titolo del Progetto</strong>, infatti, <strong>riprende il pay-off</strong> della linea <strong>“Tremenda”</strong> della Fondazione Exodus, <strong>dedicata alla solidarietà: “Riservato a chi ha una Tremenda voglia di vivere”</strong>, ponendo così l’accento sul problema dell’arresto cardiaco e di quanto basti poco per salvare una vita e aiutare il prossimo.<br>“Alla luce degli ultimi fatti di cronaca è <strong>sempre più importante per l’uomo riuscire ad arrivare al suo cuore</strong>, sempre più misterioso e che<strong> ci obbliga ad averne cura</strong> – afferma Don<strong> Antonio Mazzi, Presidente Fondazione Exodus</strong> -. Per questo è <strong>fondamentale fare prevenzione</strong>, sia dal punto di vista dei sentimenti che in esso trovano casa, che come organo indispensabile che dà la vita!”.<br>“Conosco<strong> Don Antonio</strong> da diversi anni e credo di potermi permettere di definirlo un amico - afferma il <strong>Presidente AQUAS Angelo Marra </strong>- un amico che ha dedicato e dedica la propria vita al prossimo e la sua <strong>Fondazione EXODUS</strong> ed il suo splendido Team, sono il chiaro esempio di cosa significhi rispettare e dare importanza alla VITA; avere avuto la sua fiducia e la sua disponibilità a sostenere ed affiancare il progetto con il suo pay off riservato a chi ha una<strong> TREMENDA voglia di VIVERE</strong> - è una gratificazione al nostro lavoro”.</p>

<p>“Da sempre la nostra società ha tra le sue priorità quella di sostenere <strong>iniziative sociali</strong> – afferma <strong>il Direttore della Società Iredeem by Philips Gianni Baravelli</strong> - e aver appoggiato il progetto e donato un defibrillatore ad un grande uomo come <strong>Don Antonio Mazzi </strong>che con la sua<strong> Fondazione EXODUS</strong> e attraverso le sue molteplici attività si dedica da sempre al prossimo e al disagio sociale è stata per noi una grande soddisfazione”.</p>

<p><strong>Un ringraziamento per la collaborazione al Comune di Milano e alla Presidenza del Consiglio Comunale, all’Azienda Regionale Emergenza Urgenza della Regione Lombardia e agli amici dell’Associazione Brianza per il Cuore.</strong></p>

<p>
    <a href="#" target="_blank">Fonte</a>
</p>