---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Evitare i dessert migliora la salute del cuore (anche dei magri)

date: 2019-08-23
image: https://images.prismic.io/philips-defibrillatori/623c6f591698401c56fcf9761c4ac581fbb9b907_evitare-dessert-2.jpg?auto=compress,format
fonte: http://www.ilgiornale.it/news/salute/evitare-dessert-protegge-salute-anche-nei-magri-1725518.html
summary: >
        Secondo uno studio della Duke University rinunciando a poche calorie al giorno si riduce il rischio di diabete e malattie cardiache
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Evitare i dessert migliora la <strong>salute del cuore</strong>, anche nelle persone magre. La notizia arriva dagli Stati Uniti: i ricercatori della prestigiosa <strong>Duke University</strong> hanno infatti scoperto che assumere circa <strong>300 calorie in meno al giorno</strong>, ovvero il corrispettivo di uno spuntino dolce, riduce le probabilità di sviluppare <strong>diabete</strong> e <strong>malattie cardiovascolari</strong>, ma anche <strong>Alzheimer</strong> e <strong>cancro</strong>.</p>

<p>Lo studio, pubblicato su <em>Lancet Diabetes &amp; Endocrinology</em>, è stato condotto su <strong>218 partecipanti</strong>, a cui è stato chiesto di seguire per due anni una dieta, fatta di tre pasti al giorno, per un <strong>apporto calorico quotidiano corrispondente a circa il 75%</strong> rispetto alle abitudini precedenti. Molti di loro non ce l’hanno fatta, ma in media comunque la riduzione è stata del 12%. Risultato: <strong>le 218 persone hanno perso in media il 10% del loro peso corporeo</strong>, di cui il 71% era puro grasso. Con grandi benefici sulla salute. </p>

<h2>Lo studio della Duke University sugli effetti benefici della dieta</h2>

<p class="block-img"><img src="https://images.prismic.io/philips-defibrillatori/9f19a4f557bedee3fbe7970f1650c97f4c2938af_evitare-dessert.jpg?auto=compress,format" alt="" width="1000" height="300" /></p>

<p>Non una grande scoperta, verrebbe da pensare, dato che è assodato che il sovrappeso aumenta il rischio di sviluppare malattie cardiovascolari e diabete. I ricercatori della <strong>Duke University</strong> hanno scoperto però che <strong>la riduzione dell’apporto calorico giornaliero aiuta anche i magri</strong>, perché mangiare più del necessario può causare infiammazioni e l’<strong>infiammazione sistemica</strong> è un importante fattore di rischio nello sviluppo di disturbi come il <strong>diabete</strong>, di <strong>problemi cardiaci</strong> e anche di <strong>Alzheimer</strong> o <strong>cancro</strong>. </p>

<p>Durante i due anni gli scienziati hanno effettuato regolari analisi sui partecipanti, tenendo sotto osservazione i <strong>biomarcatori della sindrome metabolica</strong>, come l&#39;insulino-resistenza, la tolleranza al glucosio, l&#39;ipertensione, i trigliceridi e il colesterolo. Questi biomarcatori, al termine dello studio, suggerivano una riduzione dell&#39;infiammazione e dei rischi di sviluppare diabete e malattie cardiovascolari.</p>

<p>I ricercatori stanno proseguendo i loro studi, per scoprire il funzionamento del meccanismo che collega <strong>riduzione dell’apporto calorico</strong> e diminuzione del rischio di sviluppare determinate patologie. Su una cosa, però, sono già sicuri: “Questo studio - ha spiegato l’autore principale, il <strong>cardiologo William E. Kraus</strong> - dimostra che anche una modifica della dieta non così severa potrebbe ridurre l&#39;impatto del diabete e delle malattie cardiovascolari negli <strong>Stati Uniti</strong>”.</p>

<p>
    
        <a href="http://www.ilgiornale.it/news/salute/evitare-dessert-protegge-salute-anche-nei-magri-1725518.html" target="_blank">Fonte</a>
    
</p>
