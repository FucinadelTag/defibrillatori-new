---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Malore in Classe, in fin di vita a soli 14 anni. Le sue condizioni restano gravissime

date: 2016-11-15
image: https://prismic-io.s3.amazonaws.com/philips-defibrillatori/60196470a11b6b3ec90b6629a3dd8b24dc7d2f02_test-prep-primary.jpg
fonte: http://www.laprovinciadilecco.it/stories/Cronaca/malore-in-classe-in-fin-di-vita-a-14-anni-le-sue-condizioni-restano-gravissime_1211027_11/
summary: >
        Ragazzo di prima superiore ha un arresto cardiaco durante una verifica. Rianimato dai professori. Trasportato in elicottero è ricoverato in gravi condizioni
---

<p>Stava facendo una verifica quando all’improvviso il suo cuore ha smesso di battere. Ieri mattina la Magistri Cumacini ha vissuto un incubo che, purtroppo, non è ancora finito. Era la seconda ora di lezione, in uno dei laboratori di informatica una classe prima era impegnata in una prova, un piccolo test. <strong>Un ragazzino di soli 14 anni, all’improvviso, si è accasciato sul suo banco, poi è crollato a terra</strong>. Docenti e compagni hanno subito lanciato l’allarme.</p>

<p><strong>I primi a intervenire sono stati proprio gli insegnanti e i collaboratori scolastici formati per prestare il primo soccorso.</strong> Questo è un istituto che come tanti altri a Como è dotato anche di un defibrillatore automatico, gli operatori del 118 però hanno suggerito ai docenti che si sono fiondati in laboratorio di procedere solo con i normali tentativi di rianimazione. Questo perché l’ambulanza, stando a quanto è stato raccontato ieri alla Magistri, è arrivata sul posto davvero nel giro di pochi minuti.</p>

<p></p>

<p>L’azienda sociosanitaria Lariana ha fatto sapere che il team di medici ha preferito procedere con il <strong>trasporto d’urgenza, grazie alla presenza dell’elisoccorso</strong>, all’ospedale di Legnano. Qui lo studente è tutt’ora ricoverato. La situazione è definita «delicatissima», la prognosi resta strettamente riservata, lo studente comasco si trova nel reparto di rianimazione sotto costanti controlli. «Ci attacchiamo a quel sottile filo di speranza» commenta a caldo il preside, Enrico Tedoldi. «L’abbiamo accompagnato con una nostra fidata risorsa fino all’ospedale proprio perché la situazione è diventata da subito drammatica - aggiunge il suo vice, Saverio Fresca - è intervenuto il nostro team di pronto soccorso, in breve tempo il 118, poi ci hanno comunicato il trasferimento in elicottero a Legnano. La scuola vive con il fiato sospeso».</p>

<p>
    <a href="http://www.laprovinciadilecco.it/stories/Cronaca/malore-in-classe-in-fin-di-vita-a-14-anni-le-sue-condizioni-restano-gravissime_1211027_11/" target="_blank">Fonte</a>
</p>