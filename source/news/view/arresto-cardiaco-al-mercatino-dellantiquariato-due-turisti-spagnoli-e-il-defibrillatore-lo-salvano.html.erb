---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco al Mercatino dell'Antiquariato: Due Turisti Spagnoli e il Defibrillatore lo Salvano

date: 2017-08-21
image: https://philips-defibrillatori.cdn.prismic.io/philips-defibrillatori/867e8bb8f3f1b1ce8f4e8f606ba59a0b7d010adc_cardiac-arrest-1200x798.jpg
fonte: http://www.leccenews24.it/cronaca/arresto-cardiaco-durante-il-mercatino-dell-antiquariato-due-turisti-spagnoli-e-il-defibrillatore-gli-salvano-la-vita.htm
summary: >
        Nel cuore di Lecce un commerciante è stato raggiunto da un arresto cardiaco: a rianimarlo due medici spagnoli, di passaggio per caso, e il defibrillatore del 118.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p><strong>Lecce. </strong>Episodio che poteva riservare risvolti drammatici quello accaduto nel corso della mattinata del 19 agosto <strong>nel cuore di Lecce</strong>. Protagonisti della vicenda un commerciante salentino, due turisti spagnoli e il personale medico del 118.<br><br>Questi i fatti. Il complesso dei Teatini di Lecce, sito nella centralissima via Vittorio Emanuele che collega Piazza Sant’Oronzo con il Duomo, ospita il <strong>tradizionale mercatino dell’antiquariato</strong>: mobili e oggetti vintage sono in bella vista, con gli espositori che cercano di vendere i loro prezzi pregiati.<br><br>Tra i commercianti, però, questa mattina ve ne è stato uno che, <strong>all’improvviso si è accasciato al suolo, colto da un malore repentino</strong>. Immediatamente i suoi colleghi espositori e alcuni clienti che passeggiavano davanti alla sua merce, si sono accorti di quanto stesse accadendo e subito è scattato l’allarme.<br><br>Si è subito intuito che l’<strong>uomo era stato raggiunto da un arresto cardiaco </strong>e la paura che il malore potesse trasformarsi in qualcosa di ben più grave è stata tanta. Tra i visitatori del mercatino c’erano, naturalmente, anche decine e decine di turisti, e tra questi anche una comitiva proveniente dalla Spagna che il caso e la fortuna hanno valuto passasse nelle vicinanze proprio in quel momento.<br><br>Nel gruppo di turisti iberici, infatti, c’erano <strong>due medici </strong>che, intuito subito il pericolo, non hanno esitato a praticare il<strong> massaggio cardiaco </strong>al malcapitato e, al tempo stesso, lanciando l’allarme al 118. Nel giro di pochi istanti un’ambulanza ha raggiunto i Teatini, trovando ancora i due medici spagnoli intenti nella loro pratica, rivelatasi poi provvidenziale.<br><br>Il personale paramedico, quindi, ha provveduto a<strong> utilizzare il defibrillatore</strong>, rianimando di fatto l’uomo.<br><br>Interi minuti di panico e timore per quanti hanno assistito alla scena, terminati con un bel sospiro di sollievo. Il commerciate, ad ogni modo, è stato condotto presso l’ospedale cittadino ‘Vito Fazzi’dove sono stati effettuati i controlli tipici del caso.<br><br>Sangue freddo e <strong>tanti complimenti ricevuti</strong>, invece, dai due turisti spagnoli che, con l’aiuto del 118, hanno salvato una vita.</p>

<p>
    <a href="http://www.leccenews24.it/cronaca/arresto-cardiaco-durante-il-mercatino-dell-antiquariato-due-turisti-spagnoli-e-il-defibrillatore-gli-salvano-la-vita.htm" target="_blank">Fonte</a>
</p>
