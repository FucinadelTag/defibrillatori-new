---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        L’Assistente Vocale Riconosce l’Arresto Cardiaco: lo Studio

date: 2020-01-03
image: https://images.prismic.io/philips-defibrillatori/df13e5c0-9f31-4ab6-a330-28bc7a8fb4e0_assistente+vocale.jpg?auto=compress,format&rect=0,110,1011,421&w=960&h=400
fonte: http://www.ansa.it/canale_scienza_tecnica/notizie/tecnologie/2019/06/19/gli-altoparlanti-come-alexa-riconoscono-un-arresto-cardiaco-_7e3dc05c-6310-4355-8f9b-c6d11c7ea113.html
summary: >
        L’assistente vocale è in grado di riconoscere un arresto cardiaco e potrebbe anche allertare chi si trova nelle vicinanze, o addirittura chiamare i soccorsi. 
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>L&#39;intelligenza artificiale e gli assistenti vocali stanno sempre più spesso influenzando ogni aspetto della condizione umana e la cardiologia non fa eccezione.</p>

<p>Ma cosa succederebbe se l’assistente vocale potesse riconoscere un momento estremamente pericoloso, come l’<strong>arresto cardiaco</strong>, ed aiutarci? Forse quel momento non è poi così lontano. Ci spieghiamo meglio</p>

<p>I ricercatori dell’Università di Washington hanno sviluppato un nuovo algoritmo di intelligenza artificiale da applicare agli smart speaker che sarebbe in grado di riconoscere un arresto cardiaco a distanza. Ricordiamo che in caso di arresto cardiaco, la vittima spesso non ha nemmeno il tempo di chiedere aiuto: si chiama appunto <strong>arresto cardiaco improvviso</strong>.</p>

<p>Inoltre, il 70% degli arresti cardiaci avviene tra le mura di casa, dove potremmo trovarci da soli, senza qualcuno che possa chiamare i soccorsi.</p>

<p>Partendo da questi presupposti, gli studiosi hanno messo a punto un sistema da poter inglobare all’interno di assistenti vocali, come Amazon Alexa e Google Home, o smartphone in grado di ascoltare i <strong>suoni emessi durante la respirazione e associati all’arresto cardiaco</strong> e quindi avvisare i servizi di emergenza quando a casa non c’è nessuno che possa fornire assistenza, o tutti dormono.</p>

<p>Ci spieghiamo meglio: la tecnologia rileva un segnale dell&#39;arresto cardiaco, che è il cosiddetto respiro agonico o gaspin, ossia un movimento muscolare involontario, che produce una sorta di rumore gutturale, &quot;la cui unicità lo rende un buon biomarcatore audio da utilizzare per capire se qualcuno sta subendo un arresto cardiaco&quot; ha detto uno degli autori, Jacob Sunshine. &quot;Questo tipo di respirazione - ha aggiunto - si verifica quando un paziente sperimenta livelli di ossigeno veramente bassi&quot;. Allenando l’algoritmo di intelligenza artificiale a riconoscere questa tipologia di respiro, gli altoparlanti smart come Amazon Alexa o Google Home potrebbero riuscire a riconoscere un arresto cardiaco e dunque avvisare chiunque si trovi nelle vicinanze per fornire assistenza e, in caso di mancata risposta, chiamare automaticamente i soccorsi.</p>

<p>L’algoritmo è stato messo a punto sui dati di 162 telefonate arrivate al 911 di Seattle: chi ha chiamato i soccorsi ha avvicinato il telefono alla bocca della persona che si era sentita male per far ascoltare il respiro al medico, in modo da valutare la situazione. I suoni sono stati riprodotti anche da distanze diverse e con rumori di sottofondo aggiunti (come un cane o un clacson di macchina), per garantire che il dispositivo fosse in grado di riconoscere la respirazione agonizzante al di là degli avvenimenti che tutti i giorni si svolgono intorno alla casa. Una volta addestrato su questi dati, il sistema ha riconosciuto il respiro agonico con una precisione del 97%. Secondo Gollakota, il risultato è &quot;una buona prova di principio, ma dobbiamo avere accesso a più chiamate arrivate al 911 per migliorare ulteriormente l&#39;accuratezza dell&#39;algoritmo e assicurare che si generalizzi su una popolazione più ampia&quot;. </p>

<p>
    
        <a href="http://www.ansa.it/canale_scienza_tecnica/notizie/tecnologie/2019/06/19/gli-altoparlanti-come-alexa-riconoscono-un-arresto-cardiaco-_7e3dc05c-6310-4355-8f9b-c6d11c7ea113.html" target="_blank">Fonte</a>
    
</p>
