---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Provincia di Milano - installati 6 nuovi defibrillatori PHILIPS nelle scuole.

date: 2014-11-18
image: https://prismic-io.s3.amazonaws.com/philips-defibrillatori/7d657e7641ce3a33e3797b2d473df965c7163d7b.jpg
fonte: http://www.7giorni.info/cronaca/segrate/l-istituto-albert-schweitzer-di-segrate-ora-e-cardioprotetto.html
summary: >
        L’Istituto “Albert Schweitzer” di Segrate è cardioprotetto: consegnati sei defibrillatori cardiaci con una cerimonia ufficiale svoltasi nella sede della scuola media Leopardi. 
---

<p>L’Istituto “Albert Schweitzer” di Segrate da oggi è cardioprotetto: consegnati ufficialmente – nella mattina di lunedì 17 novembre - sei defibrillatori cardiaci, apparecchi intelligenti capaci di fare autodiagnosi. La cerimonia si è svolta presso la sede della scuola media Leopardi di Segrate Centro, alla presenza del sindaco Adriano Alessandrini, della Dirigente scolastica Prof Giuliana Borgnino e degli sponsor che hanno sostenuto il progetto. </p>

<p>«L&#39;Istituto Schweitzer – ha spiegato la Dirigente – che gestisce sei strutture scolastiche (per un numero complessivo di 1600 alunni) dislocate a Segrate Centro e Rovagnasco, ha aderito al progetto “Promuoviamoci”, organizzato dalla società Pubblikoinos, con l&#39;obiettivo di sviluppare nei ragazzi un senso di responsabilità sociale nei confronti della tematiche relative al primo soccorso. </p>

<p>Così da oggi, grazie anche all&#39;aiuto dei numerosi sponsor qui presenti – ha voluto precisare - cui va il mio personale ringraziamento, ciascun plesso sarà dotato di un defibrillatore e i docenti – tra i presenti il Prof. Cassaghi, insegnante di educazione motoria e riferimento alla Leopardi - verranno addestrati al loro corretto utilizzo. Noi tutti sappiamo – ha aggiunto – come la presenza di un defibrillatore in caso di arresto cardiocircolatorio sia vitale nei primi 5 minuti dall’evento». </p>

<p>Tutte le apparecchiature sono state già registrate al 118 di competenza territoriale e, quindi, a disposizione di tutta la comunità segratese. «Il nostro Istituto – ha concluso la Dirigente – si connota sempre di più come un punto di riferimento per tutta la comunità e non solo come luogo in cui si migliora la conoscenza dei nostri alunni».</p>

<p>
    <a href="http://www.7giorni.info/cronaca/segrate/l-istituto-albert-schweitzer-di-segrate-ora-e-cardioprotetto.html" target="_blank">Leggi la notizia originale</a>
</p>