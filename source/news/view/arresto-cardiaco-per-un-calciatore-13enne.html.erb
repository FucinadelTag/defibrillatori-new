---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto cardiaco per un calciatore 13enne

date: 2017-02-27
image: https://philips-defibrillatori.cdn.prismic.io/philips-defibrillatori/1ef2e53ad5d3d91474348451eebc2a6a2cc0289a_calcio.jpg
fonte: http://www.ilmattino.it/napoli/cronaca/la_nuova_sfida_di_ale_salvato_dal_defibrillatore_napoli-2276456.html
summary: >
        Alessandro, tesserato con l'Asd Ciro Caruso, si era sentito male sabato scorso. È stato salvato grazie alla presenza di un defibrillatore a bordo campo
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>MARANO. È un verdetto duro da digerire per un bambino che sognava di ripercorrere le orme di Lorenzo Insigne, il suo grande idolo. Alessandro, il <strong>baby calciatore colto da malore</strong> qualche sera fa durante una gara del campionato Giovanissimi, non potrà più praticare attività sportiva a livello agonistico. Ma è roba di poco conto se si pensa che il 13enne, tesserato con l&#39;Asd Ciro Caruso, ha rischiato di perdere la vita. Si è salvato grazie al <strong>tempestivo intervento</strong> di alcune persone presenti al campo «Nuovo Grillo di Marano», che si sono a lungo prodigate nelle operazioni di rianimazione. Fondamentale si è rivelato l&#39;utilizzo di un <strong>defibrillatore</strong> acquistato dalla società presieduta dall&#39;ex difensore del Napoli Ciro Caruso. Stamani Alessandro, secondogenito di una famiglia originaria di Secondigliano, sarà sottoposto a un intervento per l&#39;applicazione di un defibrillatore sottocutaneo. Sarà eseguito presso l&#39;ospedale Monaldi, dove il giovane calciatore è ricoverato dallo scorso sabato. Quel giorno Alessandro, centrocampista dai piedi buoni, si è improvvisamente accasciato sul manto erboso.</p>

<p></p>

<p>La drammatica sequenza dell&#39;evento è tutta racchiusa nei minuti iniziali del secondo tempo di una gara che vedeva contrapposte le formazioni giovanili dell&#39;Asd Ciro Caruso e la scuola calcio Lanzaro di Cimitile. «Poco prima di stramazzare a terra - racconta Giovanni, papà del baby calciatore - Ale si era avvicinato alla panchina poiché aveva un problema al collo. La zona interessata al dolore è stata sbloccata con un massaggio eseguito dagli allenatori che erano in panchina. È rientrato in campo, ma dopo pochi minuti ha chiesto il cambio. Era più lento degli altri, ho subito compreso che qualcosa non andava per il verso giusto. Qualche secondo dopo l&#39;ho visto <strong>crollare a terra</strong>».<br>Il papà si è immediatamente precipitato sul terreno di gioco, quasi in contemporanea agli allenatori della squadra: Pino Caruso e Massimo Quartuccio. «È a loro - aggiunge Giovanni - che va il ringraziamento della mia famiglia. Si sono immediatamente attivati con le manovre di rianimazione: prima un <strong>massaggio al cuore</strong>, durato svariati minuti, poi l&#39;utilizzo del defibrillatore. Alessandro era rigido, aveva la mascella serrata, tanto che non riuscivano nemmeno ad aprirgli la bocca per facilitare la respirazione. Sono stati <strong>minuti di puro terrore</strong>, Alessandro è andato in arresto cardiaco. Credevo di averlo perso, ma dopo un po&#39; si è ripreso».</p>

<p></p>

<p>L&#39;ambulanza giunta sul posto ha trasportato il ragazzo al Santobono. Poi da lì Alessandro è stato trasferito al Monaldi. I medici hanno diagnosticato un <strong>problema cardiaco</strong>, un ispessimento del cuore, che non gli consentirà di proseguire nell&#39;attività agonistica. L&#39;utilizzo del defibrillatore si è rivelato decisivo. «La Federazione - sottolinea il tecnico Pino Caruso - deve<strong> obbligare i proprietari delle strutture sportive a dotarsi delle apparecchiature salvavita</strong>. Molte società calcistiche, anche per problemi di budget, non sono ancora attrezzate e preparate per casi come quelli di Alessandro. Il rischio, insomma, è sempre dietro l&#39;angolo: occorre fare di più sul fronte della prevenzione». Questo lieto fine insegna che ne vale davvero la pena.</p>

<p>
    <a href="http://www.ilmattino.it/napoli/cronaca/la_nuova_sfida_di_ale_salvato_dal_defibrillatore_napoli-2276456.html" target="_blank">Fonte</a>
</p>
