---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Veneto, defibrillatori Philips (dono di Sammontana) a bordo del carretto gelati

date: 2020-07-13
image: https://images.prismic.io/philips-defibrillatori/9856f4dd-8fb5-43e0-9cc8-cf2cc4ac3ebc_carretto.jpg?auto=compress,format&rect=0,220,1600,667&w=960&h=400
fonte: https://barbaraganz.blog.ilsole24ore.com/2020/07/11/veneto-defibrillatori-dono-sammontana-viaggiano-bordo-dei-carrettini-dei-gelati/
summary: >
        I Defibrillatori Philips donati da Sammontana si sposteranno a bordo del carretto gelati per soccorrere in modo più tempestivo le vittime di arresto cardiaco.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Le associazioni CAID (Commercianti Alimentari Itineranti Demaniali, i carretti dei gelati, nata nel 2018) e Veneto Chioschi ormai da tre anni hanno iniziato un percorso che le vede formare i propri associati con dei corsi BLSD (Basic Life Support and Defibrillation) per imparare le basi del primo soccorso con l’impiego di defibrillatore semiautomatico e rianimazione cardiopolmonare.</p>

<p class="block-img"><img src="https://images.prismic.io/philips-defibrillatori/917bef9d-1b2f-4878-9b37-ae6fa1e67e68_blsd.png?auto=compress,format&rect=0,0,987,709&w=1000&h=718" alt="defibrillatore sammontana" width="1000" height="718" /></p>

<p>L’idea è stata quella di acquistare poi dei <strong>defibrillatori Philips</strong>, molto <strong>resistenti a schizzi di acqua e polveri (o sabbia),</strong> ed inserirli nei chioschi e a bordo dei carretti dei gelati che transitano lungo le spiagge: “Tutto questo chiaramente aumenta in maniera esponenziale la sicurezza sui nostri litorali, per la presenza di persone formate ad un primo intervento e per i mezzi messi a disposizione”, spiegano gli organizzatori, che hanno trovato il sostegno di Sammontana, azienda di gelati con sede a Empoli di proprietà della famiglia Bagnoli.</p>

<p>Quest’anno, dopo alcuni colloqui, Sammontana ha voluto partecipare offrendo alle due associazioni quattro defibrillatori da inserire nelle spiagge di Cavallino Treporti e Jesolo.</p>

<p>Questa iniziativa proseguirà con il CAID anche a Caorle, inserendo i defibrillatori sul litorale.</p>

<p>Con il gran caldo delle spiagge, la sudorazione e l’aumento dell&#39;attività fisica, aumentano i rischi di avere un malore, soprattutto per i soggetti più a rischio. Si capisce subito quanto sia importante che anche le <strong><a href="https://www.defibrillatori-online.com/blog/news/2016-06-14-arriva-lestate-spiagge-piu-sicure-con-il-defibrillatore.html">spiagge</a></strong> abbiano a disposizione defibrillatori per intervenire in caso di arresto cardiaco.</p>

<p>Il dono di Sammontana a favore delle due associazioni arriva in una stagione particolare, che si è aperta in un clima di grandi incertezze e difficoltà, e con la necessità più che mai di porre grande attenzione alla <strong>sicurezza</strong> e al benessere di tutti.</p>

<p>La consegna è avvenuta nei giorni scorsi, il 2 luglio e il 9 luglio, presso il Comune di Cavallino-Treporti e Jesolo, e ha visto la presenza per entrambi del Vicepresidente della regione Veneto, del Sindaco, del Comandante della Capitaneria di Porto, dell’Assessore al Demanio Marittimo e dell’Assessore al Commercio, del Direttore generale Usl 4, del Primario del pronto soccorso di Jesolo, dei Presidenti delle Associazioni CAID e Veneto Chioschi, delle autorità locali e di Sammontana.</p>

<p>
    
        <a href="https://barbaraganz.blog.ilsole24ore.com/2020/07/11/veneto-defibrillatori-dono-sammontana-viaggiano-bordo-dei-carrettini-dei-gelati/" target="_blank">Fonte</a>
    
</p>
