---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco al Colosseo, Turista Salvato dal Custode

date: 2018-03-30
image: https://philips-defibrillatori.cdn.prismic.io/philips-defibrillatori/5581f36c92e9f2ca1bce26e02767f0d22ca944ad_defibrillatore.jpg
fonte: https://www.romait.it/articoli/25135/arresto-cardiaco-al-colosseo-custode-salva-turista-col-defibrillatore
summary: >
        Un turista americano di 50 anni, in vacanza a Roma con la famiglia, camminava lungo il primo piano del Colosseo quando si è sentito male
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>È stata una domenica piuttosto assolata e stracolma di turisti, quella dello scorso 25 marzo, al <strong>Colosseo di Roma</strong>. Un turista americano 50enne, a Roma con la famiglia, camminava lungo il primo piano del monumento quando si è sentito male: debolezza, capogiri, sudore freddo e dopo qualche secondo è caduto a terra privo di coscienza.</p>

<p>Di fronte a quella scena sua moglie ha iniziato subito a urlare, col fine di attirare l’attenzione di qualcuno che sapesse cosa fare. E l’allarme è stato prontamente recepito dal personale in servizio al primo livello del Colosseo: Giovanni Castaldo, 52 anni, addetto all&#39;accoglienza addestrato al primo soccorso e all’uso del <strong>defibrillatore</strong>, ha imbracciato uno dei quattro <strong>defibrillatori Philips</strong> in dotazione al monumento e si è diretto a grandi falcate verso la vittima. Nel 2016 infatti al Colosseo di Roma sono stati installati 4 Defibrillatori Philips all&#39;interno del monumento.</p>

<p></p>

<p>Queste le parole del soccorritore, riportate da Il Messaggero: “Ero in ufficio quando mi hanno chiamato e sono subito corso al primo piano. Lì ho trovato l&#39;uomo svenuto a terra. La situazione era quella di una persona che non aveva più battito cardiaco e non respirava più. Ho provveduto a <strong>collegare il defibrillatore</strong> e a dare seguito alle manovre. Al terzo tentativo dopo la defibrillazione, l&#39;uomo ha dato finalmente segni di vita, e lì, devo ammettere, anche io ho ricominciato a respirare. Non sono un medico, conosco la manovra dopo tanto addestramento. In quel momento hanno contato l&#39;impegno e la lucidità. L&#39;uomo ha ripreso conoscenza, ha provato anche ad alzarsi, ma l&#39;abbiamo tenuto steso in una posizione comoda. Gli ho tenuto la mano fino all&#39;arrivo dell&#39;ambulanza”.</p>

<p>Il turista, la cui vita è stata salvata dalla prontezza del custode, è stato poi trasportato all&#39;ospedale San Giovanni. Malconcio, ma vivo.</p>

<p>“<strong>Gli operatori dell&#39;ambulanza hanno detto che se non fossimo intervenuti subito con il defibrillatore, l&#39;uomo non ce l&#39;avrebbe fatta</strong>” ha sottolineato soddisfatto Giovanni.</p>

<p class="block-img"><img src="https://philips-defibrillatori.cdn.prismic.io/philips-defibrillatori/d3130382304d0225477659bdf149d3a05bcbea3c_defibrillatore.jpg" alt="" width="1000" height="417" /></p>

<p>Questo il commento della direttrice del Parco archeologico del Colosseo, Alfonsina Russo: “<strong>Il Colosseo è il primo sito archeologico in Italia a disporre della strumentazione di cardio-protezione</strong>. Questo è il luogo più visitato di Roma. Si arriva fino a 30 mila persone al giorno nei periodi di alta stagione e può accadere di tutto. La sicurezza interna è molto importante”. I quattro macchinari erano stati donati dalla Fondazione Giorgio Castelli Onlus ed erano stati presentati dalla Soprintendenza di Roma in data 16 giugno del 2016.</p>

<p>
    <a href="https://www.romait.it/articoli/25135/arresto-cardiaco-al-colosseo-custode-salva-turista-col-defibrillatore" target="_blank">Fonte</a>
</p>
