---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Ragazza 18enne rianima un anziano in arresto cardiaco col defibrillatore

date: 2016-07-28
image: https://prismic-io.s3.amazonaws.com/philips-defibrillatori/fb19c9c4c71b2b082bee76ede2d7286cc7744a08_11026810_815886095171759_1068294615123633754_n.jpg
fonte: http://milano.corriere.it/notizie/cronaca/16_luglio_27/monza-ragazza-18enne-rianima-anziano-arresto-cardiaco-col-defibrillatore-45848d5a-5426-11e6-bb79-1e466f3b40d8.shtml?utm_source=twitterfeed&utm_medium=twitter
summary: >
        Paola, appassionata di immersioni, ha conseguito un brevetto in primo soccorso e sapeva esattamente che cosa fare. I complimenti del medico: senza di lei per l’uomo, ora ricoverato in rianimazione, non ci sarebbe stata speranza
---

<p>Ha rianimato un anziano per oltre quindici minuti. <strong>Massaggio cardiaco e defibrillatore, fino all’arrivo dei soccorritori professionisti</strong>. Se non fosse stato per lei quell’uomo, ora in rianimazione al San Gerardo, sarebbe certamente morto. Una bella soddisfazione per Paola Villa, 18 anni, monzese, fresca di studi in Estetica e al momento in servizio civile regionale alla polizia locale di Villasanta. Grazie alla sua passione per le immersioni, Paola ha preso un brevetto di Bls-d, una tecnica di primo soccorso che comprende la rianimazione cardiopolmonare e la defibrillazione. Una competenza che si è rivelata preziosa. </p>

<p>La giovane era con amici in via Correggio, nel quartiere Cederna di Monza, quando la sua attenzione è stata richiamata da una persona a terra circondata da altra gente. Appena si è avvicinata, Paola ha capito la gravità della situazione. <strong>«C’era una donna al telefono con il 118, e un uomo a terra in arresto cardiaco. Ho subito mandato un mio amico insieme a un passante al piazzale del cimitero per prendere il defibrillatore, quello a disposizione della cittadinanza - ha raccontato la giovane -. Io nel frattempo ho scoperto il torace dell’uomo e ho iniziato il massaggio cardiaco».</strong></p>

<p>Minuti interminabili, con Paola che massaggiava il torace in attesa del defibrillatore, alternandosi con il nipote dell’uomo che gli praticava la respirazione bocca a bocca. Poi è tornato l’amico, hanno applicato le piastre del defibrillatore e dopo l’analisi hanno dato la prima scossa. <strong>«Dopo la scarica abbiamo subito ripreso la rianimazione manuale - continua Paola -, poi il defibrillatore ha dato altre scosse dopo le analisi effettuate dalla macchina»</strong>. Tutto fino all’arrivo dell’ambulanza e dell’automedica: i soccorritori professionisti hanno poi preso in mano la situazione stabilizzando i parametri prima di trasportare il paziente al San Gerardo in codice rosso. L’uomo è ricoverato in rianimazione: il battito è ripreso, ma rimane in pericolo di vita. <strong>I familiari e il medico del 118 hanno elogiato Paola, perché è stato solo grazie al suo intervento se il cuore è ripartito.</strong></p>

<p>
    <a href="http://milano.corriere.it/notizie/cronaca/16_luglio_27/monza-ragazza-18enne-rianima-anziano-arresto-cardiaco-col-defibrillatore-45848d5a-5426-11e6-bb79-1e466f3b40d8.shtml?utm_source=twitterfeed&utm_medium=twitter" target="_blank">Fonte</a>
</p>