---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Milano - Alla Permanente il corso BLSD per operatori laici 

date: 2016-03-16
image: https://prismic-io.s3.amazonaws.com/philips-defibrillatori/302a00aeb4634b1a1d9b505c326162cec809f319_20160311_130355.jpg
fonte: http://www.comune.milano.it/wps/portal/ist/it/news/primopiano/tutte_notizie/politiche_sociali/blsd_permanente_defibrillatore
summary: >
        Il 14 marzo, a supporto del servizio sanitario con il Comune di Milano e la Fondazione EXODUS, la Società per le Belle Arti ed Esposizione Permanente ha ospitato nei suoi spazi un corso di formazione BLSD per operatori laici offerto da Iredeem/Philips.
---

<p><strong>￼￼￼￼Il corso</strong>, che ha visto la partecipazione di collaboratori del Comune di Milano, della Fondazione Exodus di Don Antonio Mazzi e della Permanente,<strong> permetterà ai partecipanti di riconoscere i primi segni di un arresto cardiaco, attivare prontamente il sistema di emergenza sanitaria ed intervenire correttamente attraverso lo schema per la Rianimazione Cardiopolmonare e l’utilizzo del DAE.</strong></p>

<p>“Ospitare questa iniziativa presso lo spazio della Permanente è per me motivo di orgoglio e soddisfazione – dichiara il Presidente del La Società per le Belle Arti ed Esposizione Permanente nonché Assessore Regionale al Reddito di Autonomia e Inclusione Sociale Giulio Gallera – <strong>l’arresto cardiaco è una problematica su cui possiamo e dobbiamo intervenire anche attraverso queste iniziative</strong>. Volontariato e solidarietà sono valori importanti che devono affiancare le Istituzioni nell’importante e fondamentale servizio al cittadino ”.</p>

<p>“<strong>Un corso che dovrebbe essere patrimonio di ogni cittadino poiché chiunque può trovarsi nelle condizioni di dover portare soccorso, farlo e farlo bene è un imperativo sociale</strong>” cosi l’Assessore al Commercio e Servizi Civici, Franco D’Alfonso e l’Assessore alle Politiche Sociali, Pierfrancesco Majorino “essere consapevoli delle tecniche di primo soccorso spesso può fare la differenza nel salvare la vita alle persone colpite da scompensi cardiaci”.</p>

<p>“Da tempo seguo con attenzione questo tema - afferma il Consigliere Regionale Marco Tizzoni - formare ed informare è fondamentale per la cittadinanza, per noi stessi e per gli altri e ringraziamo per iniziative come questa che possono contribuire<br>a salvare una vita”.</p>

<p>￼“Il sociale è da sempre una priorità per noi e siamo felici di poter contribuire ￼appoggiando e sostenendo queste nobili iniziative” cosi Gianni Baravelli di Iredeem/Philips, società che ha offerto il corso. </p>

<p>In caso di arresto cardiaco è essenziale intervenire prontamente con l<strong>e prime manovre di soccorso</strong>, soprattutto con le <strong>compressioni toraciche esterne (CTE) </strong>a cui può seguire l<strong>’utilizzo di un defibrillatore semi-automatico esterno (DAE) che può portare all’interruzione dell’aritmia più pericolosa, la Fibrillazione Ventricolare, con l’erogazione di un’adeguata scarica elettrica.</strong></p>

<p>In Italia le malattie cardiovascolari sono la causa di oltre il 41% dei decessi mentre le morti cardiache improvvise, in cui il decesso avviene entro un’ora dall’insorgenza dei sintomi, colpiscono ogni anno circa 60.000 italiani.<strong> I fattori che incidono</strong><br><strong>positivamente sulle probabilità di sopravvivenza delle vittime sono strettamente dipendenti alla precocità di intervento</strong> e un rapido inizio delle manovre di rianimazione è una condizione necessaria per salvare la vita di una persona.</p>

<p><strong>Il ruolo dei cittadini è fondamentale nella fase di primo soccorso </strong>e nel supporto al servizio sanitario in tutte le sue fasi e <strong>l’educazione dell’emergenza deve diventare sempre più punto fermo ed essenziale fin da bambini.</strong></p>

<p>
    <a href="http://www.comune.milano.it/wps/portal/ist/it/news/primopiano/tutte_notizie/politiche_sociali/blsd_permanente_defibrillatore" target="_blank">Fonte</a>
</p>