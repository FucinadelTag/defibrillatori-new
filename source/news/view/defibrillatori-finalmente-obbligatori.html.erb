---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Defibrillatori, finalmente obbligatori

date: 2016-07-20
image: https://prismic-io.s3.amazonaws.com/philips-defibrillatori/dbb56e08e6b81fb8c7745d55fab30d54ba6c95cc_ecs0611-tp9457.jpg
fonte: http://www.avvenire.it/Sport/Pagine/DEFIBRILLATORI-.aspx
summary: >
        Intervista a Vincenzo Castelli, medico che a seguito della morte del figlio in campo per arresto cardiaco, ha fondato una onlus per la diffusione dei defibrillatori
---

<p>Vincenzo Castelli, oltre ad essere un medico, è anche il presidente della Fondazione Giorgio Castelli Onlus – da lui fondata dieci anni fa con il nome di uno dei suoi tre figli, giovane calciatore dilettante morto in campo a causa di un arresto cardiaco – che si occupa di <strong>diffondere l’uso dei defibrillatori che proprio da oggi, per legge, devono essere obbligatoriamente presenti nelle sedi delle 110 mila società sportive dilettantistiche italiane</strong>. «Al momento però preferisco usare per prudenza ancora il condizionale, “dovrebbero”, dopo il rinvio di sei mesi deciso lo scorso gennaio: da oggi comunque dovrebbe, appunto, entrare in vigore il decreto Balduzzi e di certo un ulteriore ritardo nell’applicazione del provvedimento sarebbe pericoloso ».</p>

<p></p>

<h3><strong>Quali sono state le conseguenze di questo rinvio? </strong></h3>

<p><br>«<strong>Da gennaio ai primi di luglio ci sono stati 77 decessi avvenuti in ambito sportivo</strong>. Sicuramente non tutte, ma una parte di queste 77 persone, se ci fosse stato il defibrillatore, poteva essere salvata. Con il Dae (Defibrillatore automatico esterno) a presidiare la zona dove si svolge un’attività sportiva si potevano salvare vite umane che invece, purtroppo, non hanno avuto scampo».</p>

<p></p>

<h3><strong>Ora le società sono pronte?</strong></h3>

<p>«Non sono ancora del tutto attrezzate perché la scadenza coincide con l’estate a campionati fermi. <strong>Sicuramente, rispetto a gennaio, ci sono più defibrillatori installati e persone formate</strong>. Posso capire la complessità del discorso organizzativo ma andavano protetti comunque tutti i luoghi. Poi, al limite, si potevano concedere ulteriori sei mesi per la formazione. Questo perché la legge permette l’uso del defibrillatore anche a chi non è medico e a chi non è stato adeguatamente addestrato. L’articolo 54 del codice penale contempla lo stato di emergenza, per cui non è punibile chi ha commesso il fatto per esservi stato costretto dalla necessità di salvare sé o altri dal pericolo».</p>

<p></p>

<h3><strong>Ci sono sportivi più difficili da proteggere dal rischio d’infarto rispetto ad altri? </strong></h3>

<p>«Ogni sport mette alla prova l’apparato cardiovascolare. <strong>Le attività più a rischio sono quelle di movimento</strong>. Va da sé che è più facile proteggere l’impianto dove si pratica l’atletica, il nuoto o il calcio. Più difficile invece farlo nel ciclismo o nel canottaggio. Come possiamo risolvere il problema? Nel canottaggio, non potendo portare l’attrezzatura sull’imbarcazione, sarà impiantato alla partenza e all’arrivo. Nel ciclismo sarà posizionato su una moto o sulla macchina al seguito dei corridori».</p>

<p></p>

<h3><strong>Perché in Italia, in caso di emergenza, oltre a chiamare i soccorsi, non si cerca di intervenire in prima persona? </strong></h3>

<p>«Perché <strong>siamo meno preparati rispetto ad altri Paesi</strong>. In Corea del Sud esiste persino un Festival sulla gestione delle emergenze – dovute a inondazioni e terremoti – a cui partecipano bambini, genitori e insegnanti. Noi iniziamo ad affrontare tutto questo soltanto ora. <strong>Finalmente è entrato nelle scuole l’insegnamento della Bls</strong> (la rianimazione cardio polmonare semplice senza Dae)».</p>

<p>
    <a href="http://www.avvenire.it/Sport/Pagine/DEFIBRILLATORI-.aspx" target="_blank">Fonte</a>
</p>