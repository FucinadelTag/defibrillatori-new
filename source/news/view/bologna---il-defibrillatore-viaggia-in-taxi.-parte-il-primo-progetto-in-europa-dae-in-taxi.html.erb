---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Bologna - Il Defibrillatore viaggia in Taxi. Parte il primo progetto in Europa DAE in Taxi


date: 2015-02-10
image: https://prismic-io.s3.amazonaws.com/philips-defibrillatori/dbf104339b70d0f0e2300b9543efef84bde81727_taxi-defibrillatore.jpg
fonte: http://www.iredeem.it/blog/?p=708
summary: >
        Un taxi, che gira continuamente per la città, può arrivare molto prima dell’ambulanza. Da questa consapevolezza parte l’idea di dotare i taxi di defibrillatori, 15 a Bologna, già in attività.
---

<p>Una rete mobile di soccorritori non sanitari addestrati alle manovre di rianimazione con il defibrillatore, in grado di intervenire in pochi minuti da un arresto cardiaco avvenuto in un luogo pubblico. È l’obiettivo del progetto DAE in Taxi (DAE è l’acronimo di Defibrillatore Automatizzato Esterno) che vede Comune di Bologna e 118 Bologna Soccorso, in partnership con la Cooperativa Tassisti COTABO, impegnati per dotare i taxi di defibrillatori semi automatici e formarne gli autisti al loro utilizzo corretto. Quindici taxi Cotabo sono entrati nella rete dell’emergenza non sanitaria per far fronte all’arresto cardiaco: le auto, dotate di defibrillatore, sono geolocalizzate e potranno essere utilizzate per interventi di emergenza. I taxi dotati di defibrillatore  potranno essere chiamati dalla centrale Cotabo per casi di arresto cardiaco avvenuti all’aperto o in luoghi aperti al pubblico.</p>

<p>La realizzazione del progetto è stata possibile grazie al contributo di Iredeem, che ha aderito al progetto e ha messo a disposizione i defibrillatori utilizzati sui taxi. Si tratta del modello Heartstart FRx prodotto da Philips, azienda leader mondiale nella tecnologia della defibrillazione.</p>

<p>Gli interventi del 118 sono visibili anche alla centrale di Cotabo che, verificata la disponibilità nelle vicinanze di un taxi con defibrillatore, può scegliere di inviarlo in aggiunta ai mezzi 118, per anticipare eventualmente le prime manovre rianimatorie. I taxi attrezzati con defibrillatori sono una opportunità in più, che si aggiunge ai servizi di emergenza del 118 Bologna Soccorso. La gestione del progetto “DAE in taxi” è regolata da un protocollo siglato da Cotabo e dal Dipartimento Emergenza dell’Azienda USL di Bologna. La presenza del defibrillatore a bordo dei taxi è segnalata anche con un apposito adesivo, realizzato per il progetto “DAE in taxi”.</p>

<p>&lt;iframe width=&quot;660&quot; height=&quot;415&quot; src=&quot;https://www.youtube.com/watch?v=K-Jq_0_c78U&quot; frameborder=&quot;0&quot; allowfullscreen&gt;&lt;/iframe&gt;</p>

<p>
    Fonte: <a href="http://www.iredeem.it/blog/?p=708" target="_blank">http://www.iredeem.it/blog/?p=708</a>
</p>