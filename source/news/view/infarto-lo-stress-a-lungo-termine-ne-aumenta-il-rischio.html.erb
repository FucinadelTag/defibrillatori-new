---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Infarto, lo stress a lungo termine ne aumenta il rischio

date: 2021-02-19
image: https://images.prismic.io/philips-defibrillatori/4966f066-b096-4b16-8448-8c15bc71eb67_infarto-evi-.jpg?auto=compress,format&rect=0,88,1200,500&w=960&h=400
fonte: https://www.ilgiornale.it/news/salute/infarto-stress-lungo-termine-ne-aumenta-rischio-1924133.html
summary: >
        La correlazione tra lo stress prolungato nel tempo e il rischio di infarto è stata indagata dai ricercatori dell'Università di Linköping, in Svezia
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Con il termine <strong>infarto</strong> si indica la morte del tessuto cardiaco che si verifica quando il flusso di sangue diretto si blocca a causa dell&#39;ostruzione di una o più coronarie, dedite al suo trasporto. È in assoluto uno dei più gravi eventi cardiovascolari e, ogni anno, solo in <strong>Italia</strong> se ne registrano circa <strong>120 mila casi</strong>, di cui una buona parte si rivela fatale.</p>

<p>Esiste una correlazione tra l&#39;<strong>infarto</strong> e lo <strong>stress</strong>? A questa domanda hanno cercato di rispondere i ricercatori dell&#39;Università di Linköping in Svezia. I risultati dello <strong><a href="https://liu.se/en/news-item/langvarig-stress-kopplad-till-okad-risk-for-hjartinfarkt">studio</a></strong> pubblicati su <em>&quot;Scientific Reports&quot;</em> suggeriscono come lo stress a lungo termine sia un <strong>fattore di rischio</strong>. A determinarlo, l&#39;aumento dei livelli di <strong>cortisolo</strong> riscontrato nei pazienti nei mesi precedenti un attacco di cuore.</p>

<p>Per condurre la ricerca, gli scienziati hanno utilizzato campioni di <strong>capelli</strong> di lunghezza compresa fra 1 e 3 centimetri, corrispondenti a 1-3 mesi di crescita. Successivamente, sono stati misurati i livelli di cortisolo nei campioni prelevati da 174 uomini e donne ricoverati con diagnosi di <strong>infarto miocardico</strong> in cliniche di cardiologia nella Svezia sud-orientale. Come gruppo di controllo, gli studiosi hanno usato i capelli di oltre 3mila partecipanti all&#39;indagine svedese <strong>SCAPIS</strong> (Swedish CardioPulmonary BioImage Study) appartenenti alla stessa fascia di età.</p>

<p>Dall&#39;analisi è emerso come i pazienti che avevano subito un attacco di cuore presentassero livelli più alti di cortisolo durante il mese precedente l&#39;evento. Al pari di altri fattori, quali ipertensione, ipercolesterolemia, ereditarietà, fumo di sigaretta e diabete, anche la presenza elevata dell&#39;<strong>ormone dello stress</strong> si è rivelata pericolosa.</p>

<p>I ricercatori non sono riusciti a fornire una spiegazione dettagliata sui fattori in grado di provocare l<strong>&#39;innalzamento del cortisolo</strong>; lo stress potrebbe essere la conseguenza di elementi interni, come una malattia, o esterni, ad esempio difficoltà economiche o eventi importanti della vita. Essi, inoltre, sottolineano che l&#39;esperienza dello stress non sempre corrisponde allo stress biologico. Dunque, un individuo può sentirsi stressato, senza tuttavia avere misure oggettive di tale tensione. Ma può avvenire anche il contrario.</p>

<p><strong>Susanna Strömberg</strong>, medico generico e dottoranda presso il Dipartimento di Scienze della Salute, Medicina e Assistenza all&#39;Università di Linköping ha così concluso: «Investigheremo ulteriormente i meccanismi che possono spiegare come i livelli di stress influenzano il rischio di infarto. Siamo particolarmente interessati a vari marker di infiammazione e calcificazioni nei vasi sanguigni. Vogliamo indagare se questi sono legati allo stress a lungo termine».</p>

<p>
    
        <a href="https://www.ilgiornale.it/news/salute/infarto-stress-lungo-termine-ne-aumenta-rischio-1924133.html" target="_blank">Fonte</a>
    
</p>
