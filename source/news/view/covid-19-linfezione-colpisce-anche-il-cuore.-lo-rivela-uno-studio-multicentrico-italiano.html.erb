---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Covid-19, l’infezione colpisce anche il cuore. Lo rivela uno studio multicentrico italiano

date: 2021-04-22
image: https://images.prismic.io/philips-defibrillatori/37d0577c-03be-4929-b227-0264abec571e_understanding-atrial-fibrillation.jpg?auto=compress,format&rect=0,196,2048,853&w=960&h=400
fonte: https://www.insalutenews.it/in-salute/covid-19-linfezione-colpisce-anche-il-cuore-lo-rivela-uno-studio-multicentrico-italiano/
summary: >
        SARS-CoV-2, scoperto il meccanismo di interazione tra virus e cuore. Uno studio fa luce sui danni cardiaci.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Il Covid-19 colpisce anche il cuore! A rivelarlo uno dei più grandi studi multicentrici sulle complicanze cardiache nei pazienti con SARS-CoV-2, condotto sulla popolazione italiana e recentemente pubblicato sulla rivista internazionale <em>International Journal of Cardiology Heart and Vasculature</em>.</p>

<p>A coordinare lo studio il dott. Marco Perrone, cardiologo all’<strong>Università di Roma Tor Vergata</strong> e referente per le malattie cardiovascolari del gruppo di ricerca internazionale “Young Scientists”. Oltre che nell’Ateneo Romano, la ricerca è stata condotta dalla dott.ssa Federica Spolaore nell’Ospedale S. Chiara di Trento e dal dott. Massimiliano Ammirabile nell’Ospedale Policlinico Maggiore di Milano.</p>

<p>È noto alla comunità scientifica che la principale complicanza del Covid-19 è un’infezione polmonare che può portare a una polmonite interstiziale e insufficienza respiratoria, con esiti talvolta fatali. I giovani ricercatori, in questo studio, hanno dimostrato che l’infezione colpisce anche il cuore, e un coinvolgimento del muscolo cardiaco è un fattore legato a un <strong>decorso peggiore della malattia</strong>.</p>

<p>I dati dello studio, infatti, hanno dimostrato che su 543 pazienti con infezione da Covid-19 quasi la metà avevano un interessamento del muscolo cardiaco e che i pazienti con una più alta mortalità o una maggiore incidenza di ricovero in terapia intensiva erano proprio i pazienti con complicanze cardiache dovute all’infezione.</p>

<p>A tutti i pazienti, all’ingresso in ospedale, abbiamo misurato nel sangue i <strong>livelli di troponina cardiaca</strong> con metodiche ad alta sensibilità – spiega il dott. Perrone – e questo ci ha permesso di individuare in maniera precoce i pazienti che andavano incontro a complicanze cardiache.</p>

<p>La troponina è un marcatore cardio-specifico che le più recenti linee guida internazionali suggeriscono come marcatore gold stardard per la diagnosi di infarto cardiaco.</p>

<p>La troponina, però, non è solo in grado di discriminare l’infarto, ma grazie a metodiche di misurazione ad alta sensibilità, oggi è possibile individuare una cosiddetta “myocardial injury”, ovvero un danno al cuore, anche di piccola entità, come sottolineato anche dal documento internazionale Fourth Universal Definition of Myocardial Infarction.</p>

<p>Constatati i livelli patologici della troponina cardiaca, abbiamo applicato dei protocolli diagnostici nei nostri Ospedali, attraverso approfondimenti cardiologici e metodiche di imaging avanzato come la risonanza magnetica cardiaca, per arrivare a una diagnosi precoce delle complicanze cardiache, aggiunge il dott. Perrone.</p>

<p>Tra i pazienti studiati le complicanze cardiache maggiormente diagnosticate sono state la <strong>miocardite</strong>, che è una infiammazione del muscolo cardiaco, l’<strong>infarto</strong>, lo <strong>scompenso cardiaco e aritmie</strong>, tutte condizioni patologiche potenzialmente fatali senza un tempestivo trattamento.</p>

<p>L’importanza dello studio condotto dai giovani medici e ricercatori italiani è stato quello di dimostrare che il virus può colpire anche il cuore e per ridurre la mortalità è necessaria una diagnosi precoce del coinvolgimento del muscolo cardiaco durante l’infezione da Covid-19.</p>

<p>La misurazione della troponina cardiaca ha permesso di individuare un danno alle cellule cardiache e grazie ad approfondimenti cardiologici mirati, di arrivare ad una diagnosi di patologia cardiaca e quindi trattare tempestivamente questi pazienti.</p>

<p>Pertanto, nelle conclusioni il dott. Perrone e i co-autori dello studio raccomandano la misurazione della troponina cardiaca nei pazienti con Covid-19 per individuare precocemente un danno al muscolo cardiaco da parte del virus e grazie agli opportuni e immediati trattamenti terapeutici salvare la vita ai pazienti maggiormente a rischio.</p>

<p>
    
        <a href="https://www.insalutenews.it/in-salute/covid-19-linfezione-colpisce-anche-il-cuore-lo-rivela-uno-studio-multicentrico-italiano/" target="_blank">Fonte</a>
    
</p>
