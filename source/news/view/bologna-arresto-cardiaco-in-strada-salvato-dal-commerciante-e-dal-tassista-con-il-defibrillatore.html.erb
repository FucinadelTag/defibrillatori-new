---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Bologna, Arresto Cardiaco in Strada: Salvato dal Commerciante e dal Tassista con il Defibrillatore

date: 2017-09-07
image: https://philips-defibrillatori.cdn.prismic.io/philips-defibrillatori/54c8093f5085da5c669d2b2622f136569b5aad5b_cpr_1486787157804_8404648_ver1.0.jpg
fonte: http://corrieredibologna.corriere.it/bologna/notizie/cronaca/2017/6-settembre-2017/bologna-infarto-strada-salvato-commerciante-tassista-il-defibrillatore--2401995457630.shtml
summary: >
        L’uomo si è accasciato a terra: prima è intervenuto il negoziante, il taxi avvisato dall’app in dotazione alle auto bianche
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>BOLOGNA - È stato salvato da un negoziante e da un tassista dopo essersi accasciato a terra privo di sensi per un arresto cardiaco. È quanto successo a un signore di 70 anni che si è sentito male in via Galliera, nel centro di Bologna.</p>

<p></p>

<h4><strong>L’INTERVENTO</strong></h4>

<p>L’uomo prima è stato aiutato con il massaggio cardiaco e la respirazione bocca a bocca, poi con il defibrillatore hanno ristabilizzato il battito, trasportato d’urgenza al Sant’Orsola. Pochi attimi, l’intervento tempestivo e le giuste manovre sanitarie del commerciante e del tassista hanno evitato il peggio. «Il signore è caduto a terra davanti alla macelleria a qualche metro dalla nostra drogheria - spiega Luca Sarti, titolare della Drogheria dalla Pioggia nell’omonima piazzetta - e sapendo che avevamo in dotazione il defibrillatore ci hanno chiesto aiuto. Sono intervenuto, constatato l’arresto cardiaco ho chiamato il 118 e ho iniziato a praticare il massaggio cardiaco e la respirazione bocca a bocca prima di attaccare il defibrillatore».</p>

<p></p>

<p><strong>IL TASSISTA</strong></p>

<p>A quel punto è arrivato in soccorso un tassista della Cotabo - perché un’app in dotazione ai tassisti avverte le auto bianche munite di defibrillatore per farle intervenire. «Quando è arrivato il tassista abbiamo attivato il defibrillatore - continua Sarti - lui ha applicato le piastre e io ho continuato con il massaggio cardiaco. Era morto, abbiamo visto il battito ripartire e il segnale aumentare. È stato emozionante». Quando è arrivato il 118 hanno stabilizzato l’uomo e lo hanno trasportato al Maggiore. Francesco Sangiorgi è invece il tassista: «Ero in sosta in piazza Malpighi (non lontano dal posto dove è avvenuto l’intervento), si è attivato il segnale che mi ha informato del fatto che in zona Galliera c’era un codice blu per infarto. A quel punto essendo vicino al posto mi sono precipitato. Il droghiere stava facendo il massaggio cardiaco e così abbiamo attaccato il defibrillatore. Il personale del 118 ci ha fatto i complimenti, perché siamo stati bravi. C’è stata molta adrenalina e vedere quella persona viva è stato bellissimo. In Cotabo siamo 30 ad aver fatto il corso e ad essere equipaggiati, consiglio a tutti i miei colleghi di farlo».</p>

<p>
    <a href="http://corrieredibologna.corriere.it/bologna/notizie/cronaca/2017/6-settembre-2017/bologna-infarto-strada-salvato-commerciante-tassista-il-defibrillatore--2401995457630.shtml" target="_blank">Fonte</a>
</p>
