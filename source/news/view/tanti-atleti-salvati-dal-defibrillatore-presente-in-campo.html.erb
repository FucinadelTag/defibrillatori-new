---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Tanti atleti salvati dal defibrillatore presente in campo

date: 2016-06-10
image: https://prismic-io.s3.amazonaws.com/philips-defibrillatori/5a75e449074bfafac00cc453de18213a40c75963_tenis-1024x683.jpg
fonte: http://lanuovasardegna.gelocal.it/sassari/cronaca/2016/06/09/news/tanti-atleti-salvati-dal-defibrillatore-presente-in-campo-1.13634360
summary: >
        Sta meglio il giovane colto da malore a Sassari. Il medico: «Il salvavita necessario in tutti i luoghi pubblici»
---

<p>SASSARI. Andrea Motzo si è <strong>salvato grazie alla tempestività dei soccorsi, alla sua giovane età ma anche a una recente normativa sull’obbligo di tenere un defibrillatore negli impianti sportivi</strong>. Il venticinquenne di Macomer che martedì è andato in arresto cardiaco mentre giocava a calcetto in via Milano 26, ieri è stato trasferito dal reparto di Rianimazione del Santissima Annunziata all’Unità coronarica.</p>

<p>Le sue condizioni sono buone e, anche se dovrà sottoporsi a tutti i controlli medici necessari, sembra un miracolo vederlo chiacchierare tranquillo dopo la scena in perfetto stile “Grey’s Anatomy” a cui hanno assistito i suoi compagni di squadra e le altre persone che in quel momento si trovavano negli impianti per praticare sport. E proprio <strong>una dottoressa</strong> impegnata in una partita di tennis con due amiche nel campo di fronte a quello di calcetto<strong> è stata la prima a intervenire per soccorrere il giovane</strong> che pochi minuti prima si era accasciato vicino alla rete di recinzione.</p>

<p>«<strong>Una volta stabilito che non c’era polso e non respirava</strong> - racconta Rita Pinna, endoscopista all’ospedale civile - <strong>ho cominciato il massaggio cardiaco nella speranza che si riprendesse</strong>». Il medico ha <strong>chiesto a gran voce il defibrillatore che è stato portato a tutta velocità</strong> dal responsabile degli impianti Antonio Deledda. Rita Pinna ha applicato le ventose dell’apparecchio e ha continuato la rianimazione dandosi il cambio con un infermiere professionale, Ayoub Saidi, compagno di squadra di Andrea, che per primo si era reso conto della gravità della situazione.</p>

<p>«Ci sono volute <strong>quattro scariche</strong> - ricordano la dottoressa Pinna e Ayoub - <strong>prima che il ragazzo riprendesse i sensi</strong>». Nel frattempo erano arrivati i volontari del 118 che hanno proceduto anche loro al soccorso e una volta arrivato l’ok dalla centrale hanno caricato il giovane e lo hanno trasportato al pronto soccorso. Tanta paura fra i compagni di squadra e fra le persone che hanno assistito alla scena impressionante in cui il corpo esanime di Andrea veniva sbalzato da terra a ogni scossa elettrica, ma in tutti la consapevolezza che la presenza, oltre che dei sanitari, del defibrillatore, ha determinato la salvezza del giovane.<strong> «La dotazione di questo apparecchio</strong> - conclude Rita Pinna - <strong>è fondamentale in tutti gli impianti sportivi ma dovrebbe essere obbligatoria in altri luoghi pubblici come ad esempio le chiese che sono frequentate soprattutto da anziani»</strong>.</p>

<p><strong>Un salvavita che costa dai 700 ai mille euro, una cifra tutto sommato abbordabile se si considera che può davvero segnare il confine tra la sopravvivenza e la morte di una persona.</strong></p>

<p>
    <a href="http://lanuovasardegna.gelocal.it/sassari/cronaca/2016/06/09/news/tanti-atleti-salvati-dal-defibrillatore-presente-in-campo-1.13634360" target="_blank">Fonte</a>
</p>