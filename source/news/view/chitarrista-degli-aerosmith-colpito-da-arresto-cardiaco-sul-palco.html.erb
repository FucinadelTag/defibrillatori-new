---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Chitarrista degli Aerosmith colpito da arresto cardiaco sul palco

date: 2016-07-11
image: https://prismic-io.s3.amazonaws.com/philips-defibrillatori/b0dcff36bd06e1feaaf6dd0e8b0c118b71d432e4_aerosmith-foto-caserta-9607-linea-rock-1068x712.jpg
fonte: http://www.radiolombardia.it/2016/07/11/joe-perry-degli-aerosmith-colpito-arresto-cardiaco-sul-palco/
summary: >
        Joe Perry ha avuto un arresto cardiaco mentre si esibiva sul palco vicino a New York
---

<p>Joe Perry, <strong>chitarrista degli Aerosmith, ha avuto un malore domenica 10 Luglio 2016</strong>, mentre si esibiva con gli Holliwood Vampires (formazione di lusso in cui militano con lui anche Alice Cooper, Matt Sorum e Johnny Depp)<strong> sul palco del Ford Amphitheater di Coney Island Boardwalk, vicino a New York</strong>. A riportare la notizia riportato è Cbs 2 NY: il musicista è stato immediatamente soccorso sia dai vigili del fuoco del FDNY che dagli agenti di polizia del NYPD presenti sul luogo del concerto; al momento Joe versa in condizioni molto critiche, ma è stabile. Dopo i primi soccorsi è stato necessario spostarlo in una seconda struttura, essendo l’ospedale di Coney Island non sufficientemente attrezzato per far fronte all’emergenza.</p>

<p></p>

<p>La testata Page Six scrive che Perry è stato vittima di un arresto cardiaco verso le 21:30 (ora locale) di ieri ed è stato immediatamente ricoverato. <strong>Pare che non fosse presente un defibrillatore nella sala del concerto, ma che l’ambulanza sia arrivata a stretto giro. </strong>Alcuni fans presenti al concerto hanno raccontato tramite i social di avere visto <strong>Perry sedersi, sulla pedana della batteria stranamente affaticato e con evidenti difficoltà nel suonare; poi ha lasciato il palco</strong> a metà di “I Got A Line On You”, la cover degli Spirit che gli Hollywood Vampires eseguono spesso in concerto, <strong>e ha collassato cercando rifugio dietro agli amplificatori.</strong></p>

<p>Poco dopo Alice Cooper, frontman degli Hollywood Vampires, ha interrotto il concerto per comunicare al pubblico che Perry non stava bene: “Se notate che uno dei nostri fratelli non è sul palco, sappiate che si sentiva molto male già prima del concerto”. Cooper tre ore fa ha poi twittato un aggiornamento sulle condizioni di Perry:<strong> “Grazie a tutti quelli che hanno chiesto del nostro fratello Joe Perry. Al momento è stabile e con la sua famiglia, i medici si stanno prendendo cura di lui nel modo migliore”.</strong></p>

<p>
    <a href="http://www.radiolombardia.it/2016/07/11/joe-perry-degli-aerosmith-colpito-arresto-cardiaco-sul-palco/" target="_blank">Fonte</a>
</p>