---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Coronavirus e Massaggio Cardiaco: Quali Regole Seguire

date: 2020-03-12
image: https://images.prismic.io/philips-defibrillatori/796548c7-a70a-400f-9943-e12752a81bb5_istockphoto-1080740134-612x612.jpg?auto=compress,format&rect=0,77,612,255&w=960&h=400
fonte: https://www.nurse24.it/specializzazioni/emergenza-urgenza/rcp-caso-sospetto-o-accertato-covid-19.html
summary: >
        Come comportarsi in caso di arresto cardiaco su una persona con sospetto o accertato coronavirus?
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>In questi giorni le società scientifiche si stanno adoperando per fornire ai professionisti quante più evidenze possibili per fronteggiare l’emergenza coronavirus. Tra queste, segnaliamo le raccomandazioni fornite dall’Italian Resuscitation Council (IRC) per quanto riguarda la rianimazione cardiopolmonare in caso sospetto o accertato di coronavirus.</p>

<h2>Coronavirus: rianimazione cardiopolmonare in caso sospetto o accertato</h2>

<p>Ogni volta che viene eseguita la rianimazione cardiopolmonare, in particolare su una persona sconosciuta, esiste un certo rischio di infezione, specialmente nel momento in cui si valuta il respiro e si eseguono le ventilazioni di soccorso.</p>

<p>Ma in questo periodo di emergenza per il <strong>coronavirus</strong> come soccorrere prontamente una persona in arresto cardiaco(per sottrarla a morte certa), con <strong>un&#39;attenzione in più all&#39;autoprotezione</strong>? Prima di salvare una vita e <a href="https://www.defibrillatori-online.com/blog/arresto-cardiocircolatorio/2016-12-29-come-fare-il-massaggio-cardiaco.html?utm_source=blog&utm_medium=post&utm_content=Coronavirus-e-Massaggio-Cardiaco-Quali-Regole-Seguire">praticare il massaggio cardiaco</a> è essenziale avere un occhio di riguardo per proteggere i soccorritori da potenziali pericoli ed evitare ogni possibile contagio da coronavirus.</p>

<p></p>

<p>In caso di un adulto in arresto cardiaco con sospetta o accertata infezione da coronavirus, IRC raccomanda di eseguire la rianimazione cardiopolmonare con le <strong>sole compressioni toraciche e l&#39;uso del defibrillatore</strong>. Potrai seguire  questo procedimento:</p>

<ul><li>Valuta la coscienza scuotendo la persona nella <strong>parte inferiore del corpo</strong>, per <a href="https://www.defibrillatori-online.com/blog/arresto-cardiocircolatorio/2016-09-15-arresto-cardiaco-come-riconoscerlo-e-intervenire.html?utm_source=blog&utm_medium=post&utm_content=Coronavirus-e-Massaggio-Cardiaco-Quali-Regole-Seguire">riconoscere l&#39;arresto cardiaco</a></li><li>Valuta il respiro <strong>soltanto guardando il torace</strong> alla ricerca di attività respiratoria normale ma <strong>senza avvicinare il  volto</strong> a quello della vittima</li><li>Chiamare il 112/118 per ricevere assistenza dall’operatore di centrale segnalando il sospetto che si tratti di paziente con infezione da COVID-19</li><li>Seguire le indicazioni dell’operatore di centrale</li><li>Se la vittima non è cosciente e non respira (o non respira normalmente), iniziare le compressioni toraciche <strong>senza ventilazioni</strong>, mettendo le mani al centro del torace e spingendo con profondità di 5-6 cm e frequenza di 100-120 min, senza interruzioni</li><li>Se disponibile un <strong>defibrillatore, utilizzarlo secondo la procedura standard</strong></li><li>Continuare la RCP con sole compressioni e defibrillazione con DAE, se indicata, fino all’arrivo dell’ambulanza, seguendo le istruzioni pre-arrivo della centrale operativa</li></ul>

<p>Se il soccorritore ha a disposizione <strong>guanti di protezione e mascherina</strong>, si raccomanda di indossarli. Al termine della RCP, tutti i soccorritori devono <strong>lavarsi accuratamente le mani</strong> con acqua e sapone o con gel per le mani a base di alcool.</p>

<p>IRC raccomanda, inoltre di lavare gli indumenti appena possibile. Si raccomanda di prendere contatto con le autorità sanitarie per ulteriori suggerimenti.</p>

<p>
    
        <a href="https://www.nurse24.it/specializzazioni/emergenza-urgenza/rcp-caso-sospetto-o-accertato-covid-19.html" target="_blank">Fonte</a>
    
</p>
