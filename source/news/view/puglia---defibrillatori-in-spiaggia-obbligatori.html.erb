---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Puglia - Defibrillatori in spiaggia obbligatori

date: 2016-04-24
image: https://prismic-io.s3.amazonaws.com/philips-defibrillatori/c362daa20fa87660e51a28c74f9a6dd0dd8367c2_defibrillatore-4.jpg
fonte: http://www.foggiatoday.it/economia/obbligo-defibrillatori-spiagge-puglia.html
summary: >
        Lo ha annunciato il consigliere regionale del PD, Ruggiero Mennea: le strutture balneari potranno dotarsi dello strumento cardiaco di primo soccorso già a partire da quest'anno.
---

<p><strong>Dal 2017 per i lidi balneari pugliesi</strong> correrà<strong> l’obbligo di dotarsi di un defibrillatore</strong>, così come richiesto dal presidente del comitato permanente della Protezione Civile, l’esponente del PD Ruggiero Mennea. La bozza dell’ordinanza balneare 2016, discussa questa mattina nella sede dell’assessorato regionale al Demanio con i rappresentanti sindacali del settore, contiene<strong> l’importante novità di dotarsi già da quest’anno dello strumento cardiaco di primo soccors</strong>o.</p>

<p>Secondo quanto previsto dall’ordinanza “le strutture balneari hanno la facoltà di dotare gli stabilimenti di un defibrillatore semiautomatico (DAE) cardiaco di primo soccorso, collocato in un posto facile da raggiungere e con un cartello che ne indichi la presenza con la dicitura e il simbolo del defibrillatore semiautomatico esterno ben visibile, il cui<strong> utilizz</strong>o deve essere <strong>assicurato, almeno negli orari di salvataggio  e per l’intero di apertura al pubblico, da una unità di personale qualificato ai sensi di legge</strong>”.</p>

<p>Per il consigliere regionale Mennea è “una grande battaglia vinta per la salute”. Ha aggiunto Mennea: “Sicuramente bisogna pensare a rendere fruibili le spiagge tutto l’anno, ma a maggior ragione occorre renderle sempre più sicure. Ed è per questo che <strong>la campagna, già lanciata per l’acquisto dei defibrillatori da utilizzare nelle strutture sportive e nelle scuole, deve essere estesa anche ai luoghi di aggregazione, come le spiagge e gli stabilimenti balneari e le discoteche</strong>”-</p>

<p>Il consigliere regionale pugliese conclude: “La mia battaglia è proprio questa: fare in modo che anche le spiagge libere siano dotate di questi strumenti, che dovrebbero essere usati da operatori abilitati. Ringrazio i rappresentanti della categoria dei balneari per aver immediatamente accettato questa disposizione e l’assessore regionale al Demanio, Raffaele Piemontese, con la sua struttura con a capo l’ingegner Gianni Vitofrancesco, che hanno colto l’occasione per dare non solo più servizi ai bagnanti ma anche garantire loro maggiore sicurezza”.</p>

<p>
    <a href="http://www.foggiatoday.it/economia/obbligo-defibrillatori-spiagge-puglia.html" target="_blank">Fonte</a>
</p>