---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        L'Arte al Servizio della Salute nelle Scuole: una Mostra per un Defibrillatore

date: 2017-04-18
image: https://philips-defibrillatori.cdn.prismic.io/philips-defibrillatori/8962382b70d537b0d76736f0b06eccec7bd61167_sicuoremostra_locandina50x70-1.jpg
fonte: http://www.gonews.it/2017/04/14/le-opere-di-artisti-senesi-per-lacquisto-di-un-defibrillatore-per-il-liceo-buoninsegna/
summary: >
        Le opere di artisti senesi per l’acquisto di un defibrillatore per il liceo artistico 
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>L’arte senese incontra la solidarietà. <strong>Siena Cuore Onlus</strong>, organizza <strong>dal 20 aprile al 6 maggio 2017</strong> la mostra “Siena Cuore … in mostra” presso la Hall di AD Siena Via Salicotto, 23 il cui ricavato sarà interamente devoluto all’acquisto di un defibrillatore per il Liceo Artistico “Duccio di Buoninsegna” di Siena. Vernissage giovedì 20 aprile ore 18,30. Molti gli artisti senesi che hanno scelto di esporre e mettere in vendita le proprie opere e che hanno accettato con entusiasmo l’invito dell’associazione: Rita Bocci, Samuele Calosi, Rita Rossella Ciani, Elena Conti, Silvia Forzoni, Alessandro Grazi, Fabio Mazzieri, Anna Pisano, Daniele Righi Ricco, Andrea Santini, Carlo Semplici, Stefano Sardelli e Massimo Stecchi. Durante tutto il periodo della mostra, sarà possibile partecipare ad un ciclo di incontri con gli artisti, che si avvicenderanno all’interno della suggestiva cornice della hall di AD Siena per approfondire con il pubblico la genesi e il significato di ciascuna opera e della loro arte.</p>

<p></p>

<p>“Con questa esposizione desideriamo continuare a trasmettere il nostro messaggio – sottolinea Juri Gorelli, Presidente di Siena Cuore Onlus – che si può riassumere con due parole: <strong>sensibilizzazione e divulgazione</strong>. Proseguiamo infatti con le nostre iniziative di educazione all’uso del <strong>defibrillatore nelle scuole</strong>, coinvolgendo anche insegnanti e personale Ata, perché, è proprio il caso di dirlo, usare un Dae è veramente un gioco da ragazzi! Qualsiasi persona di buona volontà può salvare una vita, per questo, il prossimo 6 maggio, premieremo tutti quegli operatori laici che, in tutto il territorio regionale, con l’uso sapiente del defibrillatore, hanno consentito a tante persone di poter continuare a vivere. Sarà una grande festa organizzata assieme a tutte le altre associazioni che organizzano corsi per l’uso del BLSD, un’occasione per ritrovarci tutti assieme per fare il punto e per confrontarci sulle situazioni dei singoli territori. Intanto rivolgiamo un appello ai senesi: venite a visitare Siena Cuore … in mostra, perché ne vale veramente la pena. E poi, da questa iniziativa, nasce un’altra bella iniziativa, l’<strong>acquisto di un defibrillatore per il Liceo Artistico</strong> “Duccio di Buoninsegna”, un evento che sarà festeggiato da tutta la scuola e, naturalmente, anche da noi”. Siena Cuore è un’associazione senese nata per sensibilizzare e promuovere l’impiego dei defibrillatori con iniziative di informazione e la donazione di apparecchi acquistati attraverso la raccolta di fondi. L’Associazione Siena Cuore si occupa di divulgare la cultura della Defibrillazione Precoce (metodica che consente di riattivare l’attività cardiaca dopo un arresto cardiaco, tramite un defibrillatore automatico). Fondata nel 2010, è costituita da personale sanitario, volontari del soccorso e semplici cittadini. </p>

<p>
    
        <a href="http://www.gonews.it/2017/04/14/le-opere-di-artisti-senesi-per-lacquisto-di-un-defibrillatore-per-il-liceo-buoninsegna/" target="_blank">Fonte</a>
    
</p>
