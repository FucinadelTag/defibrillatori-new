---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Fare Jogging dopo una Lite Aumenta il Rischio di Infarto

date: 2016-10-17
image: https://prismic-io.s3.amazonaws.com/philips-defibrillatori/cf8dc64fc9d8fa45a6e0ba14b67cf096cd3c3837_come-superare-le-liti-condominiali_c255a1fc409f06f409493cfa9624d226.jpg
fonte: http://it.blastingnews.com/salute/2016/10/fare-jogging-dopo-una-lite-aumenta-il-rischio-di-infarto-001177837.html
summary: >
        Sarebbe meglio non correre dopo una giornata stressante o dopo un alterco: il cuore potrebbe risentirne.
---

<p>La corsa fa bene alla salute e permette di mantenersi in forma. Molte persone corrono per scaricare la tensione accumulata durante la giornata. In realtà, non sarebbe molto salutare fare jogging dopo una lite o una giornata sfibrante perché il rischio di un arresto cardiaco viene triplicato. Ad affermarlo sono gli studiosi canadesi dell&#39;Health Research Institute, presso la McMaster University. </p>

<p></p>

<h3><strong>Rabbia e sport nemici del cuore</strong></h3>

<p>Per la prima volta è stato portato avanti un accurato studio sul rapporto insidioso tra ira ed esercizio fisico. I ricercatori canadesi hanno provato scientificamente che <strong>il rischio di un infarto raddoppia in caso di rabbia e sport. Il pericolo di arresto cardiaco, addirittura, triplicherebbe se dopo una giornata spossante o un veemente alterco il soggetto svolgesse sport alquanto pesanti.</strong></p>

<p>L&#39;interessante studio è stato pubblicato sull&#39;autorevole magazine &#39;Circulation&#39;. A tali conclusioni gli scienziati sono arrivati dopo aver esaminato 12.461 volontari provenienti da 52 nazioni diverse. A tali soggetti, tutti infartuati, sono stati somministrati dei test per verificare le emozioni provate un&#39;ora prima dell&#39;arresto cardiaco. Ebbene, il 14% dei pazienti ha risposto che aveva svolto esercizio fisico; un altro 14%, invece, ha riferito di essere ansioso prima dell&#39;infarto. Il coordinatore della ricerca, Andrew Smith, ha detto che gli impulsi forti, sia fisici che emotivi, producono effetti analoghi, come l&#39;aumento del ritmo cardiaco e della pressione sanguigna. L&#39;esperto, con questo, non vuole dire che lo sport è deleterio per la salute, ma esorta a non fare sport dopo aver litigato o se il giorno è stato veramente stressante. </p>

<p></p>

<h3><strong>I cardiopatici dovrebbero evitare sport &#39;pesanti&#39;</strong></h3>

<p>Medici ed esperti raccomandano, soprattutto alle persone che hanno avuto problemi cardiaci, di evitare sport &#39;pesanti&#39;. L&#39;attività fisica intensa, secondo numerosi ricercatori, potrebbe aumentare il rischio di ictus e infarti. Due anni fa, un team di ricercatori tedeschi ha scoperto che <strong>sport &#39;pesanti&#39; possono significativamente incrementare il rischio di morte per un ictus o un infarto nei cardiopatici</strong>. Non solo. Uno studio svedese pubblicato sulla rivista Heart sottolinea che i ragazzi che svolgono sport &#39;pesanti&#39; per oltre 5 ore, nell&#39;arco di una settimana, potrebbero sviluppare un ritmo cardiaco irregolare da adulti. C&#39;è di più: i ragazzi che partecipano spesso alle maratone corrono il rischio di aver bisogno di uno o più pacemaker quando saranno anziani. Alla luce di tali ricerche si può affermare che l&#39;attività fisica intensa non equivale a benessere fisico. </p>

<p></p>

<h3><strong>L&#39;attività fisica moderata produce benefici per il cuore</strong></h3>

<p>Il dottor Lluis Mont, dell&#39;Hospital Clinic di Barcellona, in Spagna, ha asserito che solamente l&#39;attività fisica moderata produce benefici per il cuore; man mano che aumenta l&#39;intensità i vantaggi si perdono. Il medico spagnolo, comunque, ha sottolineato che <strong>un moderato esercizio fisico è fondamentale per il benessere psicofisico di ogni persona</strong>. Per stare in forma e in salute, dunque, sarebbe ottimale svolgere ogni giorno una moderata attività fisica, preferibilmente lontano da liti furibonde.</p>

<p>
    <a href="http://it.blastingnews.com/salute/2016/10/fare-jogging-dopo-una-lite-aumenta-il-rischio-di-infarto-001177837.html" target="_blank">Fonte</a>
</p>