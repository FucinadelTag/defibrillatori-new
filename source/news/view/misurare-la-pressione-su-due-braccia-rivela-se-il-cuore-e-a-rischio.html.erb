---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Misurare la pressione su due braccia rivela se il cuore è a rischio

date: 2020-12-31
image: https://images.prismic.io/philips-defibrillatori/b978a1a4-02c5-4700-8d50-fda763289ce4_misurare-la-pressione.jpg?auto=compress,format&rect=0,51,696,290&w=960&h=400
fonte: https://www.ok-salute.it/salute/la-pressione-misurata-su-due-braccia-rivela-se-il-cuore-e-a-rischio/
summary: >
        Questo accorgimento è utile sia nelle persone con problemi cardiovascolari che in quelle sane
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Siete soliti <strong>misurare la pressione sempre sullo stesso braccio?</strong> Provate a invertire la rotta e a prendere in considerazione entrambi gli arti. Probabilmente il vostro medico non vi avrà mai sottoposto a questo doppio test, ma forse sarebbe meglio a farlo. Perché confrontando i <strong>valori registrati sulle due braccia</strong> potrebbe scoprire se il vostro cuore rischia di giocarvi un brutto scherzo, anche se siete in buona salute.</p>

<h2><strong>Provare la pressione su entrambe le braccia</strong></h2>

<p>A suggerirlo è un ampio studio britannico pubblicato sul <em>British Journal of General Practice</em> dall’Università di Exeter. Per la prima volta dimostra come misurare la pressione arteriosa <strong>su entrambe le braccia</strong> sia utile a scoprire se una persona apparentemente sana rischia di sviluppare <strong>gravi problemi cardiovascolari</strong> che possono portare perfino alla morte. I ricercatori lo hanno scoperto analizzando i valori pressori di ben 3.000 scozzesi tra i 50 e i 75 anni, tutti apparentemente sani e non ipertesi, sebbene presentassero una serie di fattori di rischio cardiovascolare. Le loro condizioni di salute sono state poi monitorate per circa 8 anni.</p>

<h2><strong>Rischio cardiovascolare doppio</strong></h2>

<p>Dall’incrocio dei dati, è emerso che il rischio di morte per cause cardiovascolari raddoppia quando la pressione sistolica (la massima) misurata su un braccio è <strong>più alta di 5 mmHg</strong> rispetto a quella misurata nell’altro braccio.</p>

<h2><strong>Perché l’ipertensione mette a rischio il cuore</strong></h2>

<p>Come spiega l’Istituto Superiore di Sanità l’ipertensione si sviluppa quando le pareti delle <strong>arterie</strong> <strong>perdono la loro elasticità naturale</strong> e diventano <strong>rigide</strong> e i vasi sanguigni più piccoli si restringono. <strong>L’ipertensione affatica il cuore</strong>, può aumentarne le dimensioni, renderlo meno efficiente e favorire l’<strong>aterosclerosi</strong>. Per questo le persone che hanno la pressione alta corrono un rischio maggiore di <strong>infarto</strong> o <strong>ictus</strong>. Inoltre, l’ipertensione può causare insufficienza renale e danneggiare la vista.</p>

<h2><strong>Il commento degli esperti</strong></h2>

<p>Il suggerimento per gli ipocondriaci è ovviamente quello di fare l’esperimento <strong>sotto la supervisione del medico</strong> e non a casa da soli. Questo giusto per evitare di prendere lucciole per lanterne scambiando le normali fluttuazioni della pressione con un segnale premonitore di problemi ben più grossi. Altrimenti, qui puoi trovare 10 consigli su<strong> come misurare la pressione</strong> nel modo giusto.</p>

<p>«Studi precedenti avevano dimostrato che <strong>differenze nei valori pressori</strong> rilevati sulle due braccia sono associati ad un maggior rischio di morte cardiovascolare nei pazienti che presentano già problemi. Ma questo nostro studio – spiega il coordinatore Jeremy Pearson – dimostra che questo è <strong>valido anche nelle persone che non hanno problemi cardiovascolari</strong> alle spalle. Un’ulteriore prova a sostegno delle attuali linee guida, che raccomandano di misurare la pressione su entrambe le braccia per diagnosticare l’ipertensione».</p>

<p>
    
        <a href="https://www.ok-salute.it/salute/la-pressione-misurata-su-due-braccia-rivela-se-il-cuore-e-a-rischio/" target="_blank">Fonte</a>
    
</p>
