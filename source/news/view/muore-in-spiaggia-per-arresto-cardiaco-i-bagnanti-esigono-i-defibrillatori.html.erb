---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Muore in Spiaggia per Arresto Cardiaco, I bagnanti Esigono i Defibrillatori

date: 2020-07-21
image: https://images.prismic.io/philips-defibrillatori/53c6e21c-4687-4985-bbc6-0b94986d9e7d_spiaggia.jpg?auto=compress,format&rect=0,93,1280,533&w=960&h=400
fonte: https://www.corriereadriatico.it/ascoli_piceno/san_benedetto_donna_muore_spiaggia_malore_bagnanti_defibrillatore_ultime_notizie-5357809.html
summary: >
        Non è riuscita a sopravvivere all'arresto cardiaco e a nulla è servita la rianimazione praticata da una turista medico rianimatore che ha prestato i primi soccorsi. Senza il defibrillatore c'è stato poco da fare.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Sulla spiaggia di San Benedetto del Tronto una donna di 69 anni  nel corso della mattina è stata colta da malore, che le ha provocato un arresto cardiaco. Fortunatamente, una turista in vacanza in Riviera, medico rianimatore, ha assistito alla scena e subito è intervenuta con le manovre di rianimazione, riuscendo a mantenerla in vita fino all’arrivo dell’ambulanza inviata sul posto dal 118. Purtroppo, sul luogo non era presente un defibrillatore, e la dottoressa ha potuto eseguire le manovre di rianimazione limitandosi al massaggio cardiaco, ma <strong>senza l&#39;applicazione del defibrillatore</strong>.</p>

<p>La dottoressa, nelle operazioni di soccorso, è stata aiutata dal bagnino del servizio di salvataggio, che le ha dato il cambio nella pratica del massaggio cardiaco. Il cuore della 69enne, all’arrivo dell’ambulanza, aveva ripreso faticosamente a battere ed è stata quindi trasportata, con l’ambulanza, in ospedale dove poco dopo però è purtroppo deceduta.</p>

<p>Questo tragico episodio dimostra l&#39;<a href="https://www.defibrillatori-online.com/blog/news/2016-06-14-arriva-lestate-spiagge-piu-sicure-con-il-defibrillatore.html">importanza di dotare le spiagge di un defibrillatore</a>. Non sono tardate ad arrivare le polemiche tra i bagnanti, che hanno richiesto a gran voce che il lungomare venga dotato di postazioni con il defibrillatore per fare fronte a situazioni di emergenza di questo tipo. In molti, soprattutto provenienti da altre zone d’Italia, hanno infatti sottolineato come i defibrillatori siano ormai presenti ovunque negli altri luoghi di villeggiatura. </p>

<p>
    
        <a href="https://www.corriereadriatico.it/ascoli_piceno/san_benedetto_donna_muore_spiaggia_malore_bagnanti_defibrillatore_ultime_notizie-5357809.html" target="_blank">Fonte</a>
    
</p>
