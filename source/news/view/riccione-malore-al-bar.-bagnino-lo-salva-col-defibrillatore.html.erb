---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Riccione, malore al bar. Bagnino lo salva col defibrillatore

date: 2016-09-05
image: https://philips-defibrillatori.cdn.prismic.io/philips-defibrillatori/e01c3b0279139721fd2642c64d0bdbfe6e349fad_immagini.quotidiano.jpg
fonte: http://www.ilrestodelcarlino.it/rimini/cronaca/malore-bar-salvato-bagnino-1.2459317?refresh_ce
summary: >
        Il tempestivo soccorso a un turista tedesco colpito da malore. Per fortuna lo stabilimento aveva il defibrillatore
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Riccione (Rimini), 27 agosto 2016 - Un turista tedesco ha accusato un malore mentre era al tavolino del bar in spiaggia. E’ stato salvato dalla prontezza del bagnino di salvataggio e dal defibrillatore.</p>

<p>«E’ andata bene» dice Michele Migani il salvamento della zona 124 che giovedì pomeriggio si trovava come tutti i giorni sulla torretta in riva al mare. Dopo giorni di mare mosso e interventi in acqua con il moscone per soccorrere i bagnanti più sprovveduti, l’allarme è suonato alle spalle.</p>

<p>«Dallo stabilimento è corso il bagnino dicendomi che c’era una emergenza e mi sono precipitato». Al tavolo del bar Mistral se ne stavano seduti un signore e sua moglie, arrivati a Riccione dalla Germania, con loro c’erano alcuni amici. «All’improvviso – racconta Andreina Castellani titolare del bar – mi hanno chiamato chiedendomi aiuto. <strong>L’uomo si era sentito male. Per fortuna è arrivato il ragazzo che fa il salvataggio</strong>, grazie a lui è andato tutto bene, è stato davvero bravo».</p>

<p>A prestare i primi soccorsi c’era anche una signora di Asti in vacanza, di professione fa l’infermiera. «L’uomo – riprende Mignani – aveva già gli occhi sbarrati. Ho sentito il polso e non c’era più battito. A quel punto la signora ha tenuto la testa dell’uomo in alto mentre io ho iniziato a praticare la respirazione cardio polmonare con respirazione bocca a bocca e massaggio cardiaco. <strong>Per fortuna il bagno 131 è dotato di defibrillatore, e il macchinario è arrivato in poco tempo</strong>. Con la scarica è tornato il battito. Poi ho proseguito con con la respirazione cardio polmonare fino a quando l’uomo ha ripreso conoscenza». Pochi minuti più tardi è arrivato il 118. «L’uomo era già cosciente ed è stato trasportato in ospedale, in terapia intensiva, ma non è in pericolo di vita». Ieri mattina sono arrivati dalla Germania i figli della coppia. «Non appena ho un attimo di tempo vado in ospedale a trovarlo anch’io» dice Michele.</p>

<p>Ma c&#39;è anche un’altra storia da raccontare. <strong>«Io ho fatto quanto potevo, ma senza defibrillatore il signore non ce l’avrebbe fatta. Il problema è che questi strumenti sono pochi diffusi sulla spiaggia, bisognerebbe pensare più alla sicurezza e dotarsi di questi macchinari»</strong>. C’è anche tempo per una frecciatina alla Cooperativa bagnini. «Formarsi ed essere in grado di utilizzare i defibrillatori è importante e la vita salvata all’uomo lo dimostra. E’ un peccato che quest’anno la Cooperativa non abbia pagato nemmeno la formazione dei salvamenti in proposito».</p>

<p>
    
        <a href="http://www.ilrestodelcarlino.it/rimini/cronaca/malore-bar-salvato-bagnino-1.2459317?refresh_ce" target="_blank">Fonte</a>
    
</p>
