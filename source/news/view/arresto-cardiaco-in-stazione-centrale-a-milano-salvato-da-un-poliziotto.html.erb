---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco in Stazione Centrale a Milano: Salvato da un Poliziotto

date: 2020-08-26
image: https://images.prismic.io/philips-defibrillatori/cffc496e-68c2-4331-9ab3-59df28ae5a9d_immagini.quotidiano.jpg?auto=compress,format&rect=0,96,1320,550&w=960&h=400
fonte: https://www.milanotoday.it/video/infarto-salvataggio-poliziotto-eroe.html
summary: >
        Nei filmati di sorveglianza ecco la sequenza dell'intervento che ha permesso all'agente di salvare il 76enne
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Nella quotidiana frenesia della stazione centrale di Milano, un uomo di 76 anni cade a terra. Per i primissimi secondo non desta la preoccupazione dei passanti, ma vedendo che l’anziano non si rialza comincia a formarsi una piccola folla di persone attorno. </p>

<p>Un agente della Polfer, avvicinatosi per capire quale fosse il problema, ha notato un uomo anziano riverso in posizione prona per terra. Ipotizzando un malore, ha immediatamente voltato l&#39;uomo supino, notando che lo stesso non respirava e non aveva battito cardiaco. Mancanza di respiro e di battito vogliono dire solo una cosa: <strong><a href="https://www.defibrillatori-online.com/blog/arresto-cardiocircolatorio/2016-09-15-arresto-cardiaco-come-riconoscerlo-e-intervenire.html">arresto cardiaco</a></strong>. </p>

<p>Compresa la reale gravità della situazione, ha effettuato sin da subito le operazioni di rianimazione cardio-polmonare. In caso di arresto cardiaco non c’è tempo da perdere: la rianimazione cardiopolmonare va subito cominciata, ma altrettanto importante è reperire un defibrillatore, l’unico capace di ristabilire il ritmo cardiaco.</p>

<p>Solo dopo alcuni minuti di massaggio cardiaco il 76enne ha ripreso lentamente a respirare. L&#39;agente, vedendo migliorare le condizioni di salute, ha interrotto le operazioni salvavita per poi immediatamente riprenderle notando un repentino peggioramento.</p>

<p>Le manovre sono proseguite per un&#39;altra decina di minuti fino all&#39;arrivo sul posto di<strong> </strong>personale di Protezione aziendale delle Fs munito del <strong>defibrillatore presente in stazione</strong>. </p>

<p>Sul posto sono intervenuti anche i sanitari del 118 con un’ambulanza e l’anziano è stato trasportato all’ospedale Fatebenefratelli.</p>

<p></p>

<p>Nel video registrato dalle telecamere di sorveglianza della stazione, la terribile sequenza in cui l&#39;uomo cade a terra colto dal malore e viene soccorso dall&#39;agente che, praticandogli un massaggio cardiaco, lo tiene in vita permettendone il ricovero in ospedale.</p>

<p>
    
        <a href="https://www.milanotoday.it/video/infarto-salvataggio-poliziotto-eroe.html" target="_blank">Fonte</a>
    
</p>
