---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Termoli - Defibrillatori sulla spiaggia libera. Prima volta in Molise. Verso una città cardioprotetta

date: 2014-08-19
image: https://prismic-io.s3.amazonaws.com/philips-defibrillatori/be745a40062d022e25b49b71f912086e2cdfc890.jpg
fonte: http://www.primonumero.it/attualita/primopiano/articolo.php?id=17340
summary: >
        Quattro strumenti per il pronto intervento in casi di arresti cardiaci sono stati acquistati dalla sezione di Guardialfiera della Società nazionale di Salvamento, che in convenzione con il Comune di Termoli vigila sulla sicurezza con i baywatch brevettati e formati nel Blsd, in cinque postazioni del litorale, due a nord e tre a sud. Un investimento in termini di sicurezza per fronteggiare le emergenze, con novità anche per il futuro: la Società sta valutando la possibilità, per la prossima estate, di posizionare defibrillatori anche nei punti più nevralgici della città, con cittadini preparati negli appositi corsi di primo soccorso a intervenire in strada.
---

<p>Termoli. E’ la prima volta, per le spiagge molisane: sui tratti liberi, vigilati dai baywatch della sezione di Guardialfiera della Società nazionale di Salvamento in base alla convenzione con il Comune, c’è anche il defibrillatore, per fronteggiare emergenze legate ad arresti cardiaci. </p>

<p>Sono quattro gli apparecchi acquistati dalla società, che ha deciso di sua iniziativa di inserire questa ulteriore innovazione a favore della sicurezza in spiaggia nel servizio aggiuntivo. <br>«Un investimento fatto da noi, e pensato per le migliaia di villeggianti che affollano la costa – spiega il direttore della sezione di Guardialfiera della Società nazionale di Salvamento e presidente regionale della Guardia Costiera ausiliaria molisana – tutti i bagnini, oltre a essere brevettati per il salvataggio, vengono formati nel Blsd (le tecniche di rianimazione cardiopolmonare con uso del defibrillatore), e al termine del corso di primo soccorso ricevono un attestato dalla sede centrale». <br>Sono 18 i baywatch nel corso dell’estate del 2014, di età compresa tra i 16 e i 20 anni, all’opera come volontari nelle cinque postazioni sul lungomare, due a nord, tra gli stabilimenti “Le dune” e “Aloha”, e “La vela” e “La Piovra”, e tre a sud, a Rio Vivo, oltre l’ultimo lido “Buena Vista social club”. </p>

<p>La società di Salvamento che da quattro anni è impegnata nel servizio convenzionato con il Comune di Termoli è attiva anche a Campomarino, sempre per conto dell’amministrazione, dove è a disposizione per le emergenze un altro defibrillatore. <br>Pochi giorni fa, per quanto riguarda le spiagge libere termolesi vigilate dalla società di Salvamento, è stata inviata in Municipio la relazione sull’andamento delle attività nel periodo compreso tra il 20 giugno e il 10 agosto, svolto dai bagnini che settimanalmente vengono valutati dal responsabile del servizio e supervisionati dal formatore nazionale Antonio Colombo. <br>Nei tratti liberi di arenile dove sono in azione i baywatch della società sono stati verbalizzati tre soccorsi, uno sul lungomare nord, dove è stata salvata una ragazza di 18 anni che annaspava in acqua, e due a sud, il soccorso di un bimbo di tre anni e una barca a vela che si era ribaltata. Sono stati eseguiti inoltre cento interventi sanitari, per punture di meduse o altre richieste di aiuto.<br>La dotazione dei defibrillatori rappresenta un importante traguardo in termini di sicurezza, considerando che purtroppo le emergenze per arresti cardiaci sono molto frequenti.  Solo qualche giorno fa un turista si è accasciato a terra alla fine del Corso Nazionale e l’intervento immediato di alcuni studenti di infermieristica e dei medici del 118 ha permesso di salvargli la vita. <br>Nei corsi di primo soccorso si insegna, infatti, come spiega lo stesso Nicola Fratangelo, che dopo quattro minuti da un arresto cardiaco subentrano danni cerebrali ed è quindi fondamentale la tempestività. </p>

<p>La sezione di Guardialfiera della Società nazionale di Salvamento, che ogni anno forma circa 70 bagnini e promuove tra le tante attività anche corsi di disostruzione pediatrica, sta valutando, per il prossimo anno, la possibilità di rendere non solo la spiaggia cardioprotetta, ma anche il resto della città, in particolare le aree del centro, più nevralgiche e maggiormente frequentate, con la dotazione di altri defibrillatori, e cittadini comuni dagli autisti di mezzi pubblici ai commercianti, che saranno istruiti a usare l’attrezzatura in casi di soccorso. </p>

<p>Mentre ci si avvia verso l’ultimo scorcio dell’estate 2014, intanto, il direttore Nicola Fratangelo esprime entusiasmo: «La soddisfazione è data prima di tutto dal Comune, che ha concesso la possibilità di operare sulle spiagge libere e poi nel vedere tanti ragazzi impegnati per la sicurezza, e responsabilizzati». (CM)</p>

<p>
    <a href="http://www.primonumero.it/attualita/primopiano/articolo.php?id=17340" target="_blank">Leggi la notizia originale</a>
</p>