---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Malore sul campo da calcio: allenatore salvato dal defibrillatore

date: 2022-10-03
image: https://images.prismic.io/philips-defibrillatori/a3b77f3e-a548-4828-961b-9762f84fb366_image.webp?auto=compress,format&rect=0,48,660,275&w=960&h=400
fonte: https://www.ilrestodelcarlino.it/bologna/cronaca/eugenio-benuzzi-allenatore-malore-1.8139899
summary: >
        Dramma a Bologna durante una partita di serie D. L’allenatore si accascia, l’angoscia di calciatori e tifosi
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Quella che doveva essere <strong>una domenica di festa</strong> si è trasformata in un pomeriggio <strong>di dramma puro</strong>, con la tragedia sventata <strong>solo da un defibrillatore</strong>. Succede allo stadio Zucchini di Budrio, <strong>casa del Mezzolara</strong>, dove va in scena la sesta giornata del girone D di Serie D. Il match, però, diventa un dettaglio e nel corso del pomeriggio scivola in fondo nell’ordine gerarchico, fino a diventare quasi inutile.</p>

<p>Sul cronometro il 16’ del primo tempo quando il neo allenatore della squadra ospite, <em><strong>Eugenio Benuzzi</strong></em>, 46 anni, <strong>colpito da un malore</strong>, cade all’indietro: non riesce ad aggrapparsi alla panchina e sbatte la nuca, con il suo team manager che subito si accorge della gravità della situazione e avvisa l’arbitro e i guardalinee.</p>

<p>L’assistenza dei sanitari della Croce Rossa e <strong>della dottoressa del Mezzolara è tempestiva</strong>. Il ricorso <strong>al defibrillatore evita la tragedia.</strong> &quot;Grazie all’intervento dell’ambulanza e della Pubblica Assistenza la situazione è stata presa in tempo, bisognava agire in fretta senza farsi prendere alla sprovvista&quot;, il commento del ds del Mezzolara, Calzolari, che ha poi aggiunto: &quot;Questo è uno di quei momenti <strong>che non vorresti mai vedere su un campo da calcio</strong>&quot;.</p>

<p>Mentre i medici erano al lavoro per rianimarlo, i giocatori in campo, in lacrime, <strong>si sono posti a ‘protezione’ del loro mister,</strong> scena che ha ricordato, con tutti i crismi e le ventate di tristezza e di sgomento, quella vissuta dalla Danimarca con Eriksen agli Europei nell’estate 2021. Tra i singhiozzi la guardia medica ha fatto poi il suo arrivo al campo, caricando mister Benuzzi per trasportarlo in direzione Sant’Orsola: è stato ricoverato nel reparto di terapia intensiva dove dovrà restare per 48 ore, facevano sapere ieri sera i familiari.</p>

<p>Nel momento in cui i dubbi e la preoccupazione la stavano facendo da padrone, un messaggio del Mezzolara ha sgonfiato l’angoscia: &quot;Mister Benuzzi è cosciente e costantemente monitorato al Sant’Orsola. Grazie per tutti i messaggi di vicinanza e di affetto&quot;. Nel momento in cui Benuzzi è stato trasportato verso il Sant’Orsola la gara, da regolamento, sarebbe potuta anche riprendere, ma si è giustamente deciso di sospenderla, affidando ai plichi di carta la compilazione dei documenti necessari per riprenderla dal 16’ del primo tempo nella data che sarà ritenuta opportuna. Ma ora l’unica cosa realmente importante è lo stato di salute di Eugenio Benuzzi. Che, manco a dirlo, ci si augura torni presto in panchina.</p>

<p>
    
        <a href="https://www.ilrestodelcarlino.it/bologna/cronaca/eugenio-benuzzi-allenatore-malore-1.8139899" target="_blank">Fonte</a>
    
</p>
