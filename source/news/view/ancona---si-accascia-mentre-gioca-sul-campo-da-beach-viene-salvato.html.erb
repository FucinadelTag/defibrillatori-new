---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Ancona - Si accascia mentre gioca sul campo da beach, viene salvato

date: 2016-05-01
image: https://prismic-io.s3.amazonaws.com/philips-defibrillatori/5774c333a3d7ae62c5d2b8e0268569589cf66728_1701894_pala3.jpg
fonte: http://www.corriereadriatico.it/ancona/ancona_infarto_campo_beach_salvato-1701894.html
summary: >
        Ancora una volta l'uso tempestivo del defibrillatore da parte di personale formato, e saldo di nervi, evita il peggio: il cuore del giocatore amatoriale di beach volley torna a battere dopo l'arresto cardiaco in campo.
---

<p>Ha rischiato di morire per una schiacciata di troppo. Gli hanno <strong>salvato la vita un medico che giocava nel campo vicino al suo e il defibrillatore.</strong> Tragedia sfiorata<strong> sabato 30 aprile al Palabeach</strong> di via Primo Maggio, alla Baraccola. Erano passate da poco le 19 quando un 50enne di Loreto (W.M. le sue iniziali) ha accusato un malore che poteva risultare fatale. Stava disputando una <strong>partitella amatoriale a beach volley</strong>, lo sport di cui è appassionato, insieme ad un gruppo di amici quando all&#39;improvviso è andato in arresto cardiaco. E&#39; stramazzato sulla sabbia, privo di sensi, tra lo choc generale dei presenti. Non rispondeva alle sollecitazioni, il battito era assente. L&#39;allarme al 118 è stato lanciato subito, ma non c&#39;era tempo da perdere, così in attesa dell&#39;arrivo dell&#39;ambulanza è scattato il piano di emergenza. <strong>Provvidenziale l&#39;utilizzo di un defibrillatore, di cui la struttura fortunatamente è dotata, da parte di Alessio Salati, dipendente del Palabeach</strong>. Ma altrettanto prezioso è stato l&#39;intervento di Omar Abbondanza, che si stava allenando col suo team e di un medico di Torrette, lo psichiatra Matteo Giordani. In tre sono riusciti a rianimare lo sfortunato giocatore ancor prima dell&#39;arrivo della Croce Gialla e dell&#39;automedica del 118. </p>

<p>
    <a href="http://www.corriereadriatico.it/ancona/ancona_infarto_campo_beach_salvato-1701894.html" target="_blank">Fonte</a>
</p>