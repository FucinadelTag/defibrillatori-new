---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Provincia di Belluno - A Livinallongo sciatore salvato grazie al defibrillatore

date: 2016-03-02
image: https://prismic-io.s3.amazonaws.com/philips-defibrillatori/7a1c45226cc5e7443434ab57c4983da58566ce73_752387.jpg
fonte: http://corrierealpi.gelocal.it/belluno/cronaca/2016/02/29/news/colto-da-malore-turista-ceco-salvato-dal-defibrillatore-1.13037834
summary: >
        La mattina del 28 febbraio un’altra vita salvata dal defibrillatore e dai volontari della Croce bianca di Arabba.
---

<p>Dopo il turista colto da malore e soccorso in un albergo della zona qualche giorno fa, ieri mattina, verso le 10, è stata la volta di un sciatore ceco Z.S., di 57 anni.<br>L’uomo si trovava a Porta Vescovo,<strong> sulla pista</strong> di raccordo che porta alla seggiovia Arabba Fly, vicino alla partenza degli impianti, quando è stato visto accasciarsi al suolo per <strong>un arresto cardiaco</strong> causato da un verosimile infarto.<br>Immediati i soccorsi da parte degli agenti di polizia e degli alpini del soccorso piste che, considerate le condizioni gravi dell’uomo già incosciente, hanno iniziato a praticargli il massaggio cardiaco. Subito è stato dato l’allarme al 118 e il Suem ha provveduto a inviare<strong> i volontari della Croce bianca di Arabba</strong> accompagnati dal medico in servizio agli impianti.<br>Quando sono arrivati sul posto i soccorritori hanno continuato la rianimazione del paziente. <strong>Ben cinque sono state le scariche del defibrillatore semi automatico liberate sull’uomo</strong> che, dopo circa una quarantina di minuti, ha finalmente ripreso conoscenza.<br>A questo punto il personale medico e infermieristico sul posto ha stabilizzato il turista per poi condurlo all’ambulanza inviata dall’ospedale di Agordo. Infatti, a causa del maltempo nè l’elicottero del Suem nè quello dell’Aiut Alpin hanno potuto alzarsi in volo, per cui si è potuto intervenire solo via terra.<br>Il 57enne straniero, a questo punto, è stato trasportato al pronto soccorso del San Martino di Belluno dove i sanitari, dopo aver eseguito alcuni esami clinici, hanno deciso il ricovero nell’unità coronarica intensiva dell’unità operativa di Cardiologia. L’uomo, infatti, come è stato appurato, è un cardiopatico con diversi problemi di salute.</p>

<p>
    <a href="http://corrierealpi.gelocal.it/belluno/cronaca/2016/02/29/news/colto-da-malore-turista-ceco-salvato-dal-defibrillatore-1.13037834" target="_blank">Fonte</a>
</p>