---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Rovigo - 6 nuovi defibrillatori per gli impianti sportivi della citta'.

date: 2014-11-12
image: https://prismic-io.s3.amazonaws.com/philips-defibrillatori/bb03c21b7a1cb1014643aee4858887a5ea55f0c5.jpg
fonte: http://www.rovigo24ore.it/news/rovigo/0017926-nuovi-defibrillatori-impianti-sportivi-cittadini
summary: >
        Sei nuovi defibrillatori per gli impianti sportivi rodigini grazie a Blu Soccorso, che ha deciso di consegnare al Comune questi importanti strumenti salvavita.
---

<p>“Oggi – ha esordito il Commissario straordinario Claudio Ventrice facendo gli onori di casa -, è una giornata importantissima, avere a disposizione questi apparecchi significa poter garantire più sicurezza e tranquillità a chi frequenta le strutture sportive. Certo, è indispensabile la formazione. Un plauso dunque a Blu Soccorso e al progetto  che  prevede sia la consegna dei defibrillatori, che la parte formativa”.</p>

<p>Francesco Vallese, presidente di Blu Soccorso, ha spiegato come questi strumenti siano indispensabili, “la cronaca ci dimostra quanto siano necessari, per questo facciamo il possibile per dotare di defibrillatori luoghi e società sportive. Cerchiamo di fornire i mezzi, con l’obbligo di formare il personale”.</p>

<p>A tal proposito, l’amministrazione comunale, come ha aggiunto il dirigente allo Sport Giampaolo Volinia, organizza per il 22 novembre in sala consiliare dalle 9 alle 17, un corso al quale sono state invitate tutte le società sportive che dovranno mandare almeno un rappresentante. Al termine del corso ci sarà anche una prova pratica per ottenere l’attestato di idoneità all’uso dell’impianto.</p>

<p>Le strutture che saranno dotate dei defibrillatori sono: Palazzetto dello sport, palestra San Pio X, campo atletica leggera, plesso Parenzo, palestra via Oroboni e palestra di Mardimago. Tutte strutture utilizzate sia da società sportive che da scuole.</p>

<p>L’anno scorso Blu Soccorso ha donato 7 defibrillatori ai quali si aggiungono gli attuali 6 al Comune e i dieci acquistati grazie alla “partita del cuore” giocata a fine settembre al Gabrielli.</p>

<p>“Non dimentichiamo – ha concluso Vallese -, che in Italia ci sono 60 mila casi di arresto cardiaco all’anno, un terzo sarebbero salvabili con gli strumenti e il personale formato”.</p>

<p>
    Fonte: <a href="http://www.rovigo24ore.it/news/rovigo/0017926-nuovi-defibrillatori-impianti-sportivi-cittadini" target="_blank">http://www.rovigo24ore.it/news/rovigo/0017926-nuovi-defibrillatori-impianti-sportivi-cittadini</a>
</p>