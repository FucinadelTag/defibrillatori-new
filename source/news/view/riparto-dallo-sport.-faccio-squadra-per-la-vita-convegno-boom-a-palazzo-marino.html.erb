---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Riparto dallo sport. Faccio squadra per la vita: Convegno boom a Palazzo Marino

date: 2015-02-09
image: https://prismic-io.s3.amazonaws.com/philips-defibrillatori/00f562d78306605aa15f30ef4f0d82d31f2472f2_dj1e5045.jpg
fonte: http://lombardia.coni.it/lombardia/lombardia/notizie/news-lombardia/9371-riparto-dallo-sport-faccio-squadra-per-la-vita-convegno-boom-a-palazzo-marino.html
summary: >
        Nella splendida cornice della Sala Alessi di Palazzo Marino si è tenuto oggi il Convegno “Riparto dallo sport… Faccio squadra per la vita”, organizzato dalla Delegazione CONI Milano, in collaborazione con la Scuola dello Sport CONI Lombardia, il Comitato Regionale della Federazione Medico Sportiva ed AREU Lombardia.
---

<p>Un incontro di grande importanza, con una eccezionale partecipazione di pubblico, per creare la cultura della prevenzione, del  soccorso e dello sport in sicurezza, atto a sensibilizzare tra l’altro l’ambiente sportivo lombardo sul riconoscimento precoce di un arresto cardio-circolatorio e sulla corretta attivazione del sistema di emergenza (118/112). Una fondamentale informazione sui nuovi aspetti normativi e giuridici della legge Balduzzi e sull’uso dei defibrillatori, strumenti salva-vita che si stanno dimostrando indispensabili per la tutela sanitaria di chi pratica sport.</p>

<p><br>Moderato da Lorenzo Dallari, Vice Direttore di Sky e Ugo Monsellato, medico e docente della Scuola Regionale dello Sport, il convegno si è aperto col saluto dei rappresentanti istiuzionali: l’Assessore alle Politiche sociali e Cultura della salute del Comune di Milano, Pierfrancesco Majorino, seguito da Direttore dello Sport e Benessere Daniela Fabbri (in rappresentanza dell’Assessore allo Sport Chiara Bisconti) e dal Consigliere Regione Lombardia Marco Tizzoni (in rappresentanza dell’Assessore allo Sport regionale Antonio Rossi).</p>

<p><br>Il Presidente Regionale CONI Lombardia, Pier Luigi Marzorati si è soffermato sui temi d’attualità e sulle problematiche che investono gli sportivi in campo: “E’ necessario dare a tutti quelli che praticano sport la certezza e soprattutto la sicurezza che la loro salute sia sempre tutelata e che, in caso di necessità, non vengano a mancare i mezzi indispensabili per la loro integrità fisica”. Continuando poi con l’esaltazione del concetto di “squadra”,  soffermandosi sull’importanza di stare uniti e andare tutti nella stessa direzione e rivolgendo un plauso particolare alla Scuola Regionale dello Sport del CONI Lombardia che tanto bene sta operando in regione. Marzorati, a meno di cento giorni da Expo, ha fatto intendere che lo sport, con tutte le sue componenti dalle Federazioni alle Discipline Associate alle Associazioni Benemerite agli Enti di Promozione, sarà protagonista dell’esposizione universale con una serie di importanti manifestazioni ed eventi  che proietteranno Milano e la Lombardia nel futuro, con un occhio rivolto al presente ed un altro più lontano in previsione delle Olimpiadi delocalizzate di Roma 2024. E una succosa anticipazione, confermata dal Vice Presidente Fitet Marcello Cicchitti: una grande serata del Tennis tavolo che il 18 e il 19 aprile riempirà il Forum di Assago per assistere alle esibizioni dei più grandi giocatori a cominciare  dagli atleti di Shanghai numeri 1 e 2 del ranking mondiale.</p>

<p><br>Maurizio Casasco, Presidente Nazionale della Federazione Medico Sportiva Italiana ha ribadito “l’importanza dell’intervento dei medici durante le manifestazioni agonistiche e il prezioso supporto data dalla presenza dei  defibrillatori sui campi all’aperto e nei palazzetti”.</p>

<p><br>Alberto Zoli, Direttore Generale dell’Azienda regionale Emergenza Urgenza, ha sottolineato “il grande impegno dell’AREU” per garantire la sicurezza di tutti i praticanti lo sport, a tutela della salute dei cittadini, grazie anche all’introduzione dell’APP “where ARE U” che permette l’immediato collegamento col 112 e la localizzazione precisa della chiamata”, mentre il Presidente dell’Ordine dei Medici e degli Odontoiatri di Milano, Roberto Carlo Rossi si è soffermato sull’obbligatorietà della certificazione medica e sulle indicazioni fornite dalla nuova normativa.</p>

<p><br>A chiudere i saluti, la ex campionessa di sci Claudia Giordani, in qualità di Delegato CONI Milano: “Abbiamo intercettato la richiesta di informazioni del territorio e lavorato per offrire occasione di dialogo e confronto con le parti interessate. Grazie alla disponibilità siamo riusciti a offrire una proposta interessante e completa”.</p>

<p><br>Prima dell’inizio dei lavori Gianni Baravelli, Marketing Manager della Iredeem Philips ha donato al Presidente Marzorati un defibrillatore da posizionare nel palazzo CONI  in via Piranesi  46 a Milano. Con l’auspicio di non doverlo mai utilizzare!<br>Sono stati poi sviluppati da illustri relatori varie tematiche: Sport e benessere, un rapporto consolidato se… (Dott. Ugo Monsellato); Cosa significa fare prevenzione in ambito sportivo (Dott. Roberto Carlo Rossi); Dalla certificazione medica al primo soccorso creiamo la cultura dello sport in sicurezza (Dott. Paolo Amaddeo); Ruolo e supporto della FMSI al mondo sportivo e formazione: il percorso formativo e abilitazione all’utilizzo del defibrillatore (Dott. Alberto Bonvecchio);La morte cardiaca improvvisa: inquadramento del fenomeno. Esiste una eziologia legata al Doping? (Dott. Daniel Di Mattia); L’arresto cardio-circolatorio nello sportivo e la corretta attivazione del sistema di emergenza (118/112); Legge regionale e prevenzione (Dott.Guido Villa).</p>

<p><br>Alle ore 13 si sono chiusi i lavori del mattino.<br>Il pomeriggio si è aperto con: Sensibilizziamo-ci: dal Bovo day al progetto “In campo con il cuore”… proviamo a creare la cultura della prevenzione. E qui toccante è stata la testimonianza di Federica Lisi Bovolenta moglie del grande campione di Pallavolo Vigor, prematuramente scomparso in campo e di Angelo Marra, Presidente del progetto “In campo con il cuore”. A seguire la parte legale: La certificazione medica per lo svolgimento dell’attività sportiva: aspetti normativi e di responsabilità in capo ai sodalizi sportivi (Avv. Matteo Pozzi). Poi la relazione: Gli obblighi e le responsabilità delle società sportive dilettantistiche e dei gestori degli impianti sportivi in materia di defibrillatori semiautomatici esterni (Avv. Claudio Bocchietti). A chiudere la tavola rotonda: numerosi e particolarmente interessanti gli interventi e alle 17.00 la consegna degli attestati di partecipazione.</p>

<p class="block-img"><img src="https://prismic-io.s3.amazonaws.com/philips-defibrillatori/bdd3a23a36e1759facef2b5555ad7d1c9dbbb41d_960269_666924840083171_3196997451947411947_n.jpg" alt="" width="1000" height="750" /></p>

<p>
    <a href="http://lombardia.coni.it/lombardia/lombardia/notizie/news-lombardia/9371-riparto-dallo-sport-faccio-squadra-per-la-vita-convegno-boom-a-palazzo-marino.html" target="_blank">Leggi la notizia originale</a>
</p>