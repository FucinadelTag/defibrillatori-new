---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Padre in arresto cardiaco, figlia 11enne dà sos e lo salva grazie ai vicini

date: 2022-10-21
image: https://images.prismic.io/philips-defibrillatori/96fa75a1-ee77-48db-a5c3-096fcb954757_2335931_ambulanza_ok-750x500-e1545300650597-1200x900.jpg?auto=compress,format&rect=0,200,1200,500&w=960&h=400
fonte: https://tg24.sky.it/cronaca/2022/10/10/bologna-padre-infarto-figlia
summary: >
        Salvo grazie all'Sos lanciato in strada dalla figlia di 11 anni e al pronto intervento dei vicini di casa. È successo a Bologna.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<h2><strong>La storia</strong></h2>

<p>È la sera del 5 ottobre. Un uomo di 47 anni, Giuseppe, si trova nella sua casa a Casteldebole, prima periferia di Bologna. È insieme alla moglie e alla loro figlia di 11 anni. È quasi ora di andare a letto, ma qualcosa non va: l’uomo si sente male. La donna e la bambina lo ritrovano steso sul divano. Alle 22.27, la moglie chiama subito il 118. La figlia invece, in preda al panico, scende in strada. E inizia a gridare, richiamando l’attenzione di tutti i vicini di casa. <strong>Alcuni vicini, sentendo quelle grida, accorrono subito</strong>. Entrano nella casa. Ormai è chiaro:<strong> Giuseppe ha un arresto cardiaco</strong>. È necessario che, nell’attesa dell’ambulanza, riceva le prima manovre di rianimazione. Le guida al telefono l’operatore sanitario. Il vicino di casa non ha mai fatto un massaggio cardiaco: ma lo fa per 9 minuti, tentando di salvare la vita all’amico Giuseppe. Lo fa fino all’arrivo dell’automedica. I medici, con il supporto del defibrillatore, riescono a far ripartire finalmente il cuore dell&#39;uomo, che viene poi trasferito in Cardiologia all&#39;ospedale Maggiore di Bologna. Oggi Giuseppe sta bene, ma è ancora ricoverato per accertare le cause dell’arresto cardiaco. </p>

<h2>Il coraggio della bambina e la forza di Andrea</h2>

<p>Nei corridoi del reparto di cardiologia, oggi Giuseppe ha potuto riabbracciare, colmo di gratitudine e di commozione, il suo amico. &quot;Il coraggio della bimba che è venuta in strada a chiedere aiuto ci ha fatto allertare. È stata la prima volta per me nel fare la rianimazione cardiopolmonare: ho fatto quello che potevo ed è andata bene. Avevamo tanta paura, eravamo tutti in ansia, ma poi siamo stati felici quando abbiamo saputo che Giuseppe stava bene&quot;, ha raccontato emozionato l&#39;amico e vicino di casa.  </p>

<h2>L&#39;importanza della rianimazione cardiopolmonare</h2>

<p>Questa storia è stata resa nota dall’ospedale di Bologna in occasione della conferenza stampa di presentazione dell&#39;edizione bolognese di &quot;Viva!&quot;, la settimana di sensibilizzazione per la rianimazione cardiopolmonare. Conoscere le manovre di rianimazione è fondamentale: si riescono a salvare moltissime vite. E la vicenda di Giuseppe lo mostra.</p>

<p>
    
        <a href="https://tg24.sky.it/cronaca/2022/10/10/bologna-padre-infarto-figlia" target="_blank">Fonte</a>
    
</p>
