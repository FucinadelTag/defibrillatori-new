---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Ventottenne in arresto cardiaco dopo la pizzata con gli amici

date: 2016-06-07
image: https://prismic-io.s3.amazonaws.com/philips-defibrillatori/aaefc287caae6ba063ccbb1769dacdb1ca39166e_def05.jpg
fonte: http://lanuovaferrara.gelocal.it/ferrara/cronaca/2016/06/06/news/in-arresto-cardiaco-lo-salva-il-defibrillatore-1.13618323
summary: >
        Notte di paura per un giovane a Estensi. Decisivo l’intervento dell’emergenza sanitaria
---

<p>LIDO ESTENSI. Un sabato sera di svago come tanti altri al mare ha rischiato di trasformarsi in una tragedia per un turista veneto di <strong>28 anni</strong>. L’altra sera, mentre stava mangiando la pizza con la fidanzata e una comitiva di amici, il giovane ha accusato un malore. Pensando che si fosse trattato di un malessere passeggero, il giovane è rientrato con la ragazza nell’appartamento affittato per l’estate, ma <strong>intorno all’una della notte è stato</strong> <strong>colto da arresto cardiaco</strong>.</p>

<p>La freddezza e la tempestività con cui la fidanzata ha attivato la chiamata d’emergenza al 118 e la professionalità dei soccorritori sono stati fattori decisivi, per salvare la vita al giovane.</p>

<p>In cinque minuti, l’ambulanza partita dalla postazione situata all’interno del distaccamento dei vigili del fuoco di Comacchio, è giunta sul luogo della chiamata, precedendo di pochi minuti l’automedica dell’Ospedale del Delta.</p>

<p>Al ventottenne sono state praticate le <strong>manovre di rianimazione cardio-polmonare con l’uso del defibrillatore, andate fortunatamente a buon fine</strong> dopo quasi 20 interminabili minuti. Una volta stabilizzato, il giovane è stato trasportato in ambulanza all’ospedale di Cona e dopo tutti gli accertamenti effettuati dal Pronto Soccorso è stato poi trasferito nel reparto di emodinamica, dove si trova tuttora ricoverato. Secondo le informazioni ricevute il giovane prima del malore, che avrebbe potuto costargli la vita, <strong>non aveva mai avuto problemi di salute</strong>.</p>

<p>La perfetta riuscita dell’intervento dei soccorritori ancora una volta dimostra quanto siano <strong>fondamentali, in caso di arresto cardiaco improvviso, la rapidità di intervento e l’impiego del defibrillatore</strong>.</p>

<p>
    <a href="http://lanuovaferrara.gelocal.it/ferrara/cronaca/2016/06/06/news/in-arresto-cardiaco-lo-salva-il-defibrillatore-1.13618323" target="_blank">Fonte</a>
</p>