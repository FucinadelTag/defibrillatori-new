---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto cardiaco, il progetto dell'Emilia-Romagna: una app può salvare la vita

date: 2018-07-03
image: https://philips-defibrillatori.cdn.prismic.io/philips-defibrillatori/e798958e14d1e2dd89c5836c5ae4978f2f7ae481_app.png
fonte: https://www.ausl.bologna.it/news/archivio-2018/auslnews.2017-11-23.0634201542
summary: >
        Un'App che Allerta i Soccorritori, Avvisa sul Defibrillatore Più Vicino e Chiama il 112/118: l'Applicazione Multifunzione dell'Emilia
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Ogni anno, in Emilia Romagna, oltre 4.000 persone sono vittime di un arresto cardiaco improvviso.</p>

<p>Un intervento tempestivo, con le prime manovre di rianimazione e l’impiego dei defibrillatori semiautomatici esterni, può rivelarsi decisivo: defibrillare entro 3-5 minuti dall’inizio dell’arresto può consentire, infatti, la sopravvivenza del paziente nel 50-70% dei casi.</p>

<p>Nasce così un progetto specifico, realizzato dal Sistema 118 e finanziato dalla Regione con il contributo anche della Fondazione del Monte. Progetto che si basa sull’utilizzo di una App: DAE respondER.</p>

<p>“Nel panorama nazionale, questa è <strong>la prima App integrata con il Sistema 118 attivo a livello regionale</strong>&quot;, sottolinea l’assessore alle Politiche per la salute, Sergio Venturi. &quot;Siamo quindi molto orgogliosi perché è uno strumento salvavita in più, che non sostituisce il 118 ma entra a tutti gli effetti nella catena del soccorso e consente di velocizzarlo. Naturalmente, oltre all’intervento umano, è necessaria la strumentazione: per questo ringrazio i proprietari di defibrillatori semiautomatici che hanno già messo o metteranno a disposizione le proprie attrezzature. Voglio anche ricordare- conclude l’assessore- che come Regione abbiamo stanziato 100mila euro per dotare gli impianti sportivi di defibrillatori: investire sulla sicurezza per noi è un dovere, soprattutto quando si tratta di salvare delle vite”.</p>

<p></p>

<h2><strong>Il progetto e la App</strong></h2>

<p>Un sistema di “<strong>allertamento</strong>” delle persone, che include anche la <strong>localizzazione dei defibrillatori</strong> semiautomatici disponibili sul territorio. Il tutto mediante una App gratuita: DAE RespondER.</p>

<p>In concreto, l’applicazione consente a chiunque sia registrato (DAE First Responder) di essere allertato, nel caso in cui la Centrale Operativa 118 identifichi un sospetto arresto cardiaco nell’area per cui l’utente ha dato la disponibilità a intervenire.</p>

<p>Consente inoltre di localizzare il DAE più vicino, per poterlo recuperare e portarlo dove si trova la persona colpita.</p>

<p>Si tratta di una App “multifunzione”: permette infatti di collaborare al censimento dei defibrillatori sul territorio, segnalando eventuali correzioni e rilevando nuovi DAE non presenti.</p>

<p>Infine, sempre mediante la App, è possibile effettuare una <strong>chiamata di emergenza al 118</strong> inviando automaticamente le coordinate per una localizzazione più rapida.</p>

<p>L’App - strumento informatico completamente integrato con le tre Centrali Operative 118 della Regione (Emilia Ovest, Emilia Est e Romagna) - è stata sviluppata dunque con un obiettivo preciso: contribuire a ridurre i tempi di intervento sui codici blu, ovvero casi presunti di arresto cardiocircolatorio, che si verificano sul territorio dell’Emilia-Romagna.</p>

<p></p>

<h2><strong>Come funziona</strong></h2>

<p>Una persona è colta da malore, i presenti chiamano il 118.</p>

<p>Sugli smartphone dei DAE First Responder registrati nel sistema arriva una notifica, con cui si avvisa che la Centrale Operativa 118 ha registrato un probabile arresto cardiocircolatorio nelle loro vicinanze.</p>

<p>I DAE First Responder aprono la App e visualizzano le informazioni di base, quali la propria distanza dall’evento e dal defibrillatore.</p>

<p>Per confermare alla Centrale Operativa 118 la propria disponibilità a intervenire, basta premere sul display “Posso intervenire” senza eseguire alcuna chiamata.</p>

<p>Il sistema accetta la disponibilità e guida il DAE First Responder al recupero del DAE nelle vicinanze per portarlo sul luogo dell’evento; nel frattempo la Centrale Operativa 118 può seguire sul proprio cartografico il DAE First Responder in avvicinamento. </p>

<p>Arrivato sul posto con il defibrillatore, il DAE First Responder – in contatto telefonico con l’operatore del 118 – eseguirà le operazioni di soccorso.</p>

<p>Attualmente sono registrati alla App oltre 300 DAE First Responder sparsi in tutto il territorio emiliano-romagnolo.</p>

<p>Il registro regionale dei defibrillatori semiautomatici esterniLa Regione Emilia-Romagna ha predisposto un portale unico per il censimento e la localizzazione dei DAE presenti sui territori provinciali. Tutti i soggetti pubblici o privati che posseggono o dispongono di un defibrillatore, hanno l’obbligo di comunicarlo alle Centrali Operative 118 di riferimento. </p>

<p>Attualmente, sono registrati più di 1500 DAE; a regime, si dovrebbe superare quota 2000.</p>

<p>DAE RespondER,il primo caso di utilizzo dell’App: una vita salvata a Bologna</p>

<p> </p>

<p>È accaduto ai primi di settembre: un settantenne stava camminando in via Galliera, quando all&#39;improvviso si è accasciato a terra.</p>

<p>L’uomo è stato soccorso con il massaggio cardiaco dal titolare di un negozio vicino e defibrillato con il DAE portato da un tassista Cotabo, arrivato sul posto grazie all’App DAE RespondER, già in dotazione ad alcuni conducenti di “auto bianche”.</p>

<p> </p>

<p>Ai soccorsi ha partecipato anche un agente della Polfer libero dal servizio. L’anziano è stato rianimato e stabilizzato in attesa dell’arrivo dell’ambulanza del 118, che lo ha trasportato al Sant’Orsola in buone condizioni.</p>

<div data-oembed="https://www.youtube.com/" data-oembed-type="video" data-oembed-provider="youtube"><iframe width="480" height="270" src="https://www.youtube.com/embed/Zcgcuewmd48?feature=oembed" frameborder="0" allow="autoplay; encrypted-media" allowfullscreen></iframe></div>

<p>
    
        <a href="https://www.ausl.bologna.it/news/archivio-2018/auslnews.2017-11-23.0634201542" target="_blank">Fonte</a>
    
</p>
