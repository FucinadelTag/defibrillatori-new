---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Toccare il Paziente Durante la Scossa del Defibrillatore? I Risultati della Ricerca

date: 2018-01-15
image: https://philips-defibrillatori.cdn.prismic.io/philips-defibrillatori/616332db277d4b13f60945d4662d46fe433e922f_via-io-via-voi.jpg
fonte: http://www.nursetimes.org/toccare-il-paziente-durante-la-scossa-del-dae-e-davvero-pericoloso-i-risultati-della-ricerca/43896
summary: >
        La ricerca ha dimostrato che proseguire il massaggio cardiaco durante la fase di shock migliora sensibilmente la sopravvivenza dall'arresto cardiaco. Ma ci sono conseguenze per il soccorritore?
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>“Via io, via voi, via tutti”. Questo è il ritornello  insegnato durante tutti i corsi di BLSD, da utilizzare prima di erogare la scarica di un defibrillatore.</p>

<p>Dopo decenni di ricerca, l’efficacia delle <strong>compressioni toraciche</strong> è risultata essere una componente fondamentale per garantire uno standard qualitativo elevato nella <strong>rianimazione cardiopolmonare</strong>. Ridurre al minimo le<strong> interruzioni</strong> nel ciclo di compressioni toraciche sta progressivamente guadagnando maggiore interesse come metodo per migliorare la qualità della manovra di rianimazione cardiopolmonare e garantire un <em>outcome</em> migliore.</p>

<p>La tecnica “<strong>Hands-on Defibrillaton</strong>”, che consiste nella prosecuzione delle compressioni toraciche da parte di un operatore anche durante la fase di shock erogato attraverso il defibrillatore, è stata da molti attentamente analizzata.</p>

<p>Ma qui vogliamo parlare della <strong>sicurezza</strong> per l’operatore e dell’<strong>efficacia</strong> di questo innovativo e controverso metodo per ridurre le interruzioni durante il massaggio cardiaco. Migliaia di pazienti sono trattati ogni anno utilizzando <strong>scariche ad alto voltaggio</strong>. Ciononostante, raramente sono stati riportati casi di <strong>infortuni riguardanti i soccorritori</strong>. Sebbene il numero degli eventi negativi non sia pari a zero, i dati di sicurezza riguardanti tali dispositivi sono considerati ampiamente accettabili.</p>

<p>Secondo le evidenze scientifiche, l’<em>outcome</em> risulterebbe significativamente migliorato in seguito alle <strong>compressioni toraciche continuative</strong>, ma le scariche del defibrillatore rappresentano una causa comune di interruzione. Anche le <strong>pause brevi</strong>, come quelle associate alla defibrillazione, possono condizionare in maniera molto negativa il risultato della manovra rianimatoria.</p>

<p>Questi dati hanno condotto a numerose discussioni riguardanti la possibilità di continuare le compressioni toraciche <strong>durante la scarica elettrica</strong> erogata dal defibrillatore. Secondo precedenti studi, non solo i voltaggi elevati avrebbero implicazioni importanti per la salute dei soccorritori, ma sarebbero in pericolo anche le persone presenti <strong>in prossimità del paziente</strong> da defibrillare. Occorre specificare come le<strong> linee guida internazionali</strong> raccomandino di non toccare il paziente in alcun modo.</p>

<p></p>

<h2><strong>Metodologia di Ricerca</strong></h2>

<p>Una ricerca pubblicata su <em>Resuscitation</em>, la rivista ufficiale dell&#39;European Resuscitation Council, ha analizzato la percezione della scarica sul soccorritore, valutando le diverse barriere a disposizione.</p>

<p>Si tratta di uno <strong><em>trial</em> controllato randomizzato cieco</strong> che ha valutato la percezione nell’operatore della scarica elettrica durante le compressioni toraciche manuali. Un defibrillatore attivo è stato collegato al cadavere in <strong>configurazione sterno-apicale</strong>. Il defibrillatore-simulatore non è stato invece connesso al cadavere. I soggetti hanno praticato le compressioni toraciche utilizzando sei diversi dispositivi di barriera:</p>

<ul><li>Nessun dispositivo (mani nude)</li><li>Guanti monouso in nitrile singoli e doppi</li><li>Guanti ignifughi (in dotazione ai vigili del fuoco)</li><li>Pannello in neoprene</li><li>Dispositivo meccanico per compressioni toraciche</li></ul>

<p>Una serie di <strong>scariche randomizzate</strong> (10 per ogni dispositivo di barriera) sono state erogate a un’intensità di 30 joules sugli operatori a mani nude e a 360 joules per tutti gli altri dispositivi di barriera. Dopo ogni scarica, il soggetto ha classificato l’intensità delle sensazione provate utilizzando la <strong>scala VAS</strong>.</p>

<p></p>

<h2><strong>Risultati</strong></h2>

<p>Dieci soggetti hanno partecipato. Tutti i soggetti hanno percepito la scarica a 30 joules durante le compressioni a mani nude. Solo in un caso una scossa reale non è stata percepita. Tutti i dispositivi di barriera hanno ricevuto un totale di 500 scariche.<br><strong>Cinque (1%) scariche reali sono state percepite:</strong></p>

<ul><li>Una (0,2%) scarica attiva percepita dall’operatore che indossava un <strong>paio singolo di guanti monouso in nitrile</strong>.</li><li>Tre (0,6%) scariche attive percepite dall’oepratore che indossava un <strong>doppio paio di guanti monouso in nitrile</strong>.</li><li>Una (0,2%) scarica attiva percepita dall’operatore che ha utilizzato il <strong>pannello in neoprene</strong>.</li></ul>

<p>Una <strong>finta scarica</strong> è stata riportata come percepita dall’operatore che indossava un singolo paio di guanti monouso in nitrile. <strong>Nessuna scarica</strong> è stata riportata dai volontari che indossavano <strong>guanti ignifughi</strong> o che utilizzavano il <strong>dispositivo meccanico per compressioni toraciche</strong>. Tutte le scariche riferite erano <strong>appena percepibili</strong> (0.25, ossia ±0.05 cm, su scala VAS 10 cm).</p>

<p></p>

<h2><strong>Conclusioni</strong></h2>

<p>I guanti in nitrile e il pannello in neoprene prevengono (99%) la percezione nel soccorritore della defibrillazione su cadavere. I guanti ignifughi e i dispositivi meccanici per compressioni toraciche prevengono qualsiasi percezione. Prima di considerare accettabile una deviazione dalle indicazioni <em><strong>“evidence based”</strong></em>, occorre considerare attentamente quali siano <strong>rischi e benefici</strong> per il paziente, per gli operatori e per le altre persone presenti.</p>

<p>È necessario studiare ulteriormente quali siano i <strong>rischi elettrici</strong> e identificare le modalità più idonee per gestirli al fine di ridurre i rischi per gli operatori e garantire una shock adeguato per il paziente. La speranza è quella di assicurare compressioni toraciche continue, anche durante la fase di shock del defibrillatore, per incrementare l’outcome del paziente durante la rianimazione cardiopolmomare.</p>

<p>
    
        <a href="http://www.nursetimes.org/toccare-il-paziente-durante-la-scossa-del-dae-e-davvero-pericoloso-i-risultati-della-ricerca/43896" target="_blank">Fonte</a>
    
</p>
