---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Il cuore del fisco va rianimato

date: 2016-07-19
image: https://philips-defibrillatori.cdn.prismic.io/philips-defibrillatori/77c901dd66897e223173e185bdaeb95b7c4b3e70_ckl_8913.jpg
fonte: http://www.lanazione.it/tasse-defibrillatori-1.2356278
summary: >
        La storia di Piero, che ha combinato la passione per la fotografia e la corsa con la solidarietà: la sua onlus ha acquistato ben 100 defibrillatori
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Prato, 19 luglio 2016 - Questa è la storia di un signore che si chiama <strong>Piero Giacomelli</strong> e nella vita ha <strong>sempre coltivato due passioni, il podismo e la fotografia</strong>. Era bravo a correre, è bravo a fotografare. Ma è anche un cuore d’oro, così si è messo a pensare: c<strong>ome unire la corsa, la macchina fotografica e la solidarietà?</strong> Ha avuto un’idea brillante: fotografare le corse - per lo più quelle degli amatori, ma anche eventi più importanti – e poi mettere le foto su un server dove i podisti possono scaricarle, dopo aver fatto una modica donazione alla onlus che ha fondato e che si chiama Regalami un sorriso, con sede a Prato.</p>

<p></p>

<p>Bene, passioni abbinate. Ma la solidarietà? Semplice: i <strong>fondi raccolti vanno tutti (al cento per cento) in defibrillatori</strong>, che poi la onlus regala a società sportive, scuole, forze dell’ordine tra Prato, Firenze e Pistoia. Nei giorni scorsi ha <strong>consegnato il centesimo defibrillatore acquistato finora</strong>; sei di essi sono perfino entrati in funzione, salvando altrettante vite.</p>

<p></p>

<p>Una bella storia, si dirà, ma c’è l’inghippo tutto italiano: nonostante si tratti di una onlus che vive di donazioni, quando acquista i defibrillatori paga l’Iva. <strong>&quot;Ho regalato 20mila euro di Iva allo Stato&quot;</strong>, racconta con un po’ di delusione. Perché con quei soldi &quot;avrei potuto regalare un mezzo a un’associazione di volontariato&quot;. E invece no, perfino su una macchina salvavita acquistata da una organizzazione senza scopo di lucro si devono pagare le tasse.</p>

<p></p>

<p>Per fortuna il cuore di Giacomelli è più grande di quello del fisco, così non solo non si è abbattuto, ma al contrario ha rilanciato: dopo cento defibrillatori, l’avventura va avanti, anche se avrebbe bisogno di qualche fotografo volontario in più per coprire i tanti eventi dove lo chiamano a “scattare” (ormai nel mondo del podismo toscano è una star). L’obbiettivo? Comprare un’ambulanza entro Natale. In bocca al lupo.</p>

<p>
    
        <a href="http://www.lanazione.it/tasse-defibrillatori-1.2356278" target="_blank">Fonte</a>
    
</p>
