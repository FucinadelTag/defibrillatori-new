---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco a Teatro: Salvato dal Custode con il Defibrillatore

date: 2018-04-12
image: https://philips-defibrillatori.cdn.prismic.io/philips-defibrillatori/9b1707dc9b1ebc3873b5cf28c76e93c004dd8cf0_arresto.jpg
fonte: https://www.ilgazzettino.it/vicenza_bassano/vicenza_teatro_olimpico_malore_infarto_defibrillatore_custode_collega-3663072.html
summary: >
        Dipendente del teatro in arresto cardiaco: salvato dal defibrillatore posto fuori dal teatro
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Protagonista della vicenda il custode del teatro Olimpico di Vicenza,Emilio Giorio, 61 anni, che già tre anni fa, il 5 marzo 2015, salvò la vita ad un turista straniero di circa 70 anni, appartenente ad un gruppo, che aveva avuto un grave malore durante la visita al teatro.<br><br>Emilio stava pranzando nel suo alloggio, posto al piano superiore del teatro, quando è stato chiamato urgentemente a causa del <strong>malore del collega</strong>, che era in procinto di timbrare il cartellino: le condizioni di quest&#39;ultimo sono apparse subito molto gravi a causa di un <strong>arresto cardiaco</strong>. A quel punto non ci ha pensato un attimo e ha subito recuperato il <strong>defibrillatore</strong>, visibile all&#39;ingresso dell&#39;Olimpico, che ha poi utilizzato con l&#39;aiuto della figlia Claudia, che era con lui a pranzo. Le operazioni di rianimazione, proseguite per diversi minuti, hanno avuto buon esito, sino all&#39;arrivo dei sanitari del Suem 118 (giunti sul posto anche con l&#39;automedica) che poi con strumenti ancora più sofisticati hanno proseguito l&#39;intervento per trasferirlo in ospedale. Ora il dipendente comunale è ricoverato al San Bortolo, dove oggi le sue condizioni erano considerate stabili.<br><br>Grazie al progetto &quot;Con il cuore per il cuore&quot;, all&#39;inizio del 2018 erano 65 i <strong>defibrillatori pubblici</strong> presenti nella città di Vicenza, installati soprattutto nelle scuole e nelle strutture sportive ma anche in alcune vie del centro storico, nelle vicinanze di farmacie.</p>

<p>
    <a href="https://www.ilgazzettino.it/vicenza_bassano/vicenza_teatro_olimpico_malore_infarto_defibrillatore_custode_collega-3663072.html" target="_blank">Fonte</a>
</p>
