---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Donna in Arresto Cardiaco Cade a Terra, l'Intervento dei Poliziotti col Defibrillatore

date: 2020-09-15
image: https://images.prismic.io/philips-defibrillatori/5b8b1756-6d0b-461d-8f34-d551f7c0ed1a_massaggio-cardiaco.jpg?auto=compress,format&rect=0,93,1280,533&w=960&h=400
fonte: https://www.sienanews.it/toscana/siena/colta-da-malore-i-poliziotti-la-salvano-con-il-defibrillatore/
summary: >
        Una donna di 61 anni si è accasciata a terra per strada, in arresto cardiaco. Fortunatamente è stata soccorsa e salvata dalla Polizia di Stato di Siena, che ha usato il defibrillatore in dotazione per rianimarla. 
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>I poliziotti delle Volanti della Questura di Siena stavano transitando nel centro storico quando hanno visto una donna colta da malore sdraiata a terra.</p>

<p>Luciano e Carlo, questi i nomi dei due agenti, non hanno perso tempo e subito hanno compreso la gravità della situazione: la donna, una turista in viaggio con il marito, era in arresto cardiaco.</p>

<p>In caso di <strong>arresto cardiaco non c’è tempo da perdere</strong>: per avere possibilità di salvare la persona, le uniche cose da fare sono cominciare il massaggio cardiaco e reperire nel minor tempo possibile un defibrillatore. Al contrario di quello che si pensa comunemente, il <a href="https://www.defibrillatori-online.com/blog/defibrillazione/2020-07-10-uso-del-defibrillatore-5-passi-per-usarlo-in-sicurezza.html">defibrillatore è semplice da usare</a>, ed è ideato per essere utilizzato appositamente da personale non medico.</p>

<p>E fortunatamente, i poliziotti di Siena ne avevano uno in dotazione e in pochi minuti l’hanno rianimata in attesa dell’arrivo dei sanitari del 118, nel frattempo chiamati dalla Sala Operativa.</p>

<p>Al loro arrivo le pratiche di rianimazione sono proseguite, sempre con l’uso del defibrillatore della polizia e la donna ha ripreso a respirare.</p>

<p>Per chi non lo sapesse, l&#39;<a href="https://www.defibrillatori-online.com/blog/arresto-cardiocircolatorio/2020-02-24-larresto-cardiaco-uccide-165-persone-ogni-giorno-in-italia.html">arresto cardiaco</a> è una grave situazione d&#39;emergenza, caratterizzata dall&#39;improvvisa e repentina cessazione dell&#39;attività cardiaca, seguita dalla perdita di coscienza e dall&#39;assenza di respiro. Le malattie cardiovascolari rappresentano ancora oggi la principale causa di morte in Italia, essendo attribuibile a queste patologie oltre il 41% dei decessi registrati ogni anno, ben oltre la percentuale ascrivibile a tutte le patologie tumorali.</p>

<p>
    
        <a href="https://www.sienanews.it/toscana/siena/colta-da-malore-i-poliziotti-la-salvano-con-il-defibrillatore/" target="_blank">Fonte</a>
    
</p>
