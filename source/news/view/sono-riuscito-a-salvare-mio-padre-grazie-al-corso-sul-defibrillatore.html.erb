---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        "Sono Riuscito a Salvare mio Padre Grazie al Corso sul Defibrillatore"

date: 2017-12-28
image: https://philips-defibrillatori.cdn.prismic.io/philips-defibrillatori/7d9647d938a44f22ac8c6c0f881d1b7d8185034c_giovane-aiuta-anziano.jpg
fonte: http://www.lanazione.it/lucca/cronaca/corso-defibrillatore-studente-salva-padre-1.3631045
summary: >
        Giovane studente salva il padre con le tecniche di rianimazione imparate a scuola
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Il regalo di Natale più bello per l’Associazione Mirco Ungaretti Onlus è arrivato dall’Istituto tecnico Fermi. Un giovane studente non poteva sapere quanto importanti sarebbero state quelle lezioni, in cui, grazie all’associazione, direttamente a <strong>scuola</strong>, due anni fa, aveva appresole tecniche di primo soccorso, in particolare la manovra «Rcp», di rianimazione cardio polmonare. E’ stato proprio grazie al suo tempestivo ed efficace intervento che ha <strong>salvato la vita del suo papà</strong>. E ha compiuto un vero e proprio miracolo. <br><br>Quando ha visto le condizioni del padre non ci ha pensato su e ha agito. E lo ha salvato. Un dono che più grande non c’è per l’Associazione Mirco Ungaretti Onlus che da anni si impegna sul territorio per la diffusione e l’utilizzo dei <strong>defibrillatori</strong> con corsi specifici che ad oggi hanno coinvolto migliaia di studenti lucchesi. Nel messaggio della professoressa dell’Itis Fermi che segue Matteo– questo il nome dello studente – tutta la gioia e la gratitudine di un lieto fine che in questi giorni di festività natalizie ha cambiato completamente la prospettiva di una famiglia. <br><br>«Un abbraccio grande grande e un mondo di auguri da parte degli alunni del polo E. Fermi di Lucca e da me. Grazie per averci chiamato ad unire le nostre forze - è la lettera che la professoressa ha inviato all’Associazione Mirco Ungaretti- Sapevo che era importante ma oggi più che mai ne ho consapevolezza!  Due anni fa siete venuti a fare le due ore informative alla mia 1A del liceo scientifico sportivo.... E dopo due anni quello che avete insegnato è tornato in mente a Matteo! Matteo è un ragazzo in gamba, un alunno su cui contare, maturo e responsabile. Ebbene pochi giorni fa ha salvato la vita al suo papà! Ha messo in pratica la RCP con prontezza ed efficacia!  I semini che state spargendo danno i loro frutti.. Grazie per esserci». <br><br>Massima soddisfazione da parte di Stefano Ungaretti che ha fondato l’Associazione in ricordo di suo fratello Mirco, che sarebbe vivo oggi se vicino a lui, quel giorno maledetto, ci fosse stato un defibrillatore e qualcuno che fosse stato capace di utilizzarlo. «Non possiamo che essere estremamente felici per quello che ci ha comunicato l’insegnante dell’Iti Fermi – dice Stefano Ungaretti . Ci stimola fortemente ad andare avanti sul nostro cammino.Ad oggi il Progetto il cuore batte per Lucca che comprende la cardio-protezione della provincia di Lucca conta l’installazione di 53 defibrillatori, speriamo 55 entro fine anno. Mentre il nostro Progetto a «scuola con il cuore« che prevede da circa 6 anni l’insegnamento a tappeto dal primo soccorso nelle scuole ha insegnato ad oggi a circa13000 mila studenti le manovre di <strong>rianimazione cardiopolmonare</strong> con l’utilizzo del <strong>defibrillatore</strong>, e ne abbiamo certificato (siamo stati tra i primi in Italia a farlo) oltre 2000. Certificato vuol dire che hanno fatto tutti gratuitamente un corso di 5 ore Irc Comunità riconosciuto dalla legge Italiana» «Naturalmente come Onlus non ci aspettiamo un grazie – continua Ungaretti - . Ma il nostro scopo già 6 anni fa era quello di dare la “pappa pronta” a qualche addetto ai lavori con il fine di far trasformare questo senso civico sanitario in realtà. Il nostro motto infatti è “fare agli altri quello che vorresti fosse fatto su di te...”. E Matteo lo sa».</p>

<p>
    <a href="http://www.lanazione.it/lucca/cronaca/corso-defibrillatore-studente-salva-padre-1.3631045" target="_blank">Fonte</a>
</p>
