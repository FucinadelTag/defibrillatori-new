---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Colto da Arresto Cardiaco Mentre Gioca a Bocce: Arrivano i Bagnini col Defibrillatore, Salvato

date: 2018-06-25
image: https://philips-defibrillatori.cdn.prismic.io/philips-defibrillatori/904509ea0cb4faaa91dfac0c6ec62dfe05c39013_spiaggia.jpg
fonte: http://www.veneziatoday.it/cronaca/salvataggio-spiaggia-bibione-giugno-2018.html
summary: >
        Anziano trevigiano salvato con defibrillatore sulla spiaggia di Bibione, giugno 2018
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Il pronto intervento dei bagnini di salvataggio, l’utilizzo del defibrillatore, il ricovero in ospedale in tempi brevissimi, sono gli elementi che giovedì hanno permesso di salvare una vita: quella di un trevigiano di 74 anni, il quale si trovava in vacanza a Bibione con i familiari.</p>

<h2>Crollo improvviso</h2>

<p>L’allarme è scattato nel tardo pomeriggio. L’anziano stava giocando a bocce in spiaggia, all’altezza di via Mascagni a Lido del Sole, quando all’improvviso è crollato a terra. Le persone che stavano condividendo con lui il momento di svago hanno lanciato l’allarme, attirando l’attenzione dei bagnini di salvataggio della Bibione Spiaggia, i quali si sono subito resi conto di essere di fronte ad un problema cardiaco. A quel punto hanno avviato la rianimazione cardiopolmonare ed azionato il defibrillatore in dotazione, erogando due scariche elettriche, in attesa dell’arrivo dell’ambulanza partita dal punto di primo intervento di Bibione.</p>

<h2>In ospedale</h2>

<p>Sul posto il personale del PPI ha continuato a tentare la rianimazione del trevigiano impiegando il proprio defibrillatore, tanto che anche durante il trasporto in ospedale le operazioni sono proseguite senza sosta con altre 7 scariche elettriche. Alla fine il cuore del 74enne si è rimesso in moto, e l&#39;anziano è stato ricoverato nel reparto di terapia intensiva cardiologica a San Donà.</p>

<h2>&quot;Il lavoro di squadra ha funzionato&quot;</h2>

<p>&quot;La catena dell’emergenza ha funzionato alla perfezione grazie a protocolli collaudati e la buona preparazione del personale coinvolto in questo intervento – spiega il primario del PPI di Bibione, dottor Franco Laterza – Dai bagnini in spiaggia al personale del soccorso sino ad arrivare a quello ospedaliero, ciascuno ha svolto il proprio compito alla perfezione. La persona è tutt’ora ricoverata in terapia intensiva cardiologica ed è in buone condizioni fisiche; questo gratifica il nostro lavoro e quello del personale addetto al salvataggio, svolto ogni giorno sul litorale&quot;.</p>

<p>
    <a href="http://www.veneziatoday.it/cronaca/salvataggio-spiaggia-bibione-giugno-2018.html" target="_blank">Fonte</a>
</p>
