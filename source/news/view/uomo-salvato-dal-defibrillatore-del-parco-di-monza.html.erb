---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Uomo Salvato dal Defibrillatore del Parco di Monza

date: 2020-07-14
image: https://images.prismic.io/philips-defibrillatori/713d321c-53d6-40c3-bb97-15e1ce45d531_defibrillatore-brianza-per-il-cuore-parco-monza.jpg?auto=compress,format&rect=0,75,600,250&w=960&h=400
fonte: https://www.mbnews.it/2020/07/uomo-salvato-dal-dae-al-parco-di-monza-brianza-per-il-cuore-poche-ore-di-corso-possono-insegnarci-a-salvare-una-vita/
summary: >
        Un uomo di 61 anni si è sentito male mentre percorreva il parco. La protezione civile è intervenuta con il defibrillatore del parco di Monza.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Può succedere a chiunque. Atleti allenati, anziani a passeggio coi nipoti. L’arresto cardiaco è una <strong>trappola subdola</strong> che colpisce inaspettatamente. Un malore che può essere <strong>fatale</strong> se non si interviene tempestivamente e nella maniera adeguata.</p>

<p>Al Parco di Monza un uomo di 61 anni si è sentito male. Purtroppo si è trattato proprio di un <strong><a href="https://www.defibrillatori-online.com/blog/arresto-cardiocircolatorio/2016-09-15-arresto-cardiaco-come-riconoscerlo-e-intervenire.html">arresto cardiaco improvviso</a></strong>.</p>

<p>I primi ad intervenire sono stati gli uomini della protezione civile, addestrati anche per questo tipo di emergenze. Hanno praticato le manovre di rianimazione in attesa dell’auto medica giunta sul posto in pochissimi minuti. Sono servite quindi <strong>diverse scariche con il defibrillatore</strong> e poi la vittima è stata trasportata d’urgenza all’Ospedale San Gerardo nel reparto di terapia intensiva.</p>

<p>Questo è l’ennesimo caso che si verifica nel Parco di Monza proprio perché è molto frequentato specie da atleti che mettono alla prova le proprie forze e il proprio cuore. – commenta Laura Colombo Vago, presidente di Brianza per il Cuore – <strong>Brianza per il Cuore</strong> proprio per questo nel corso degli anni ha donato e fatto installare dei defibrillatori nel polmone verde cittadino. In totale ce ne sono ben otto. Proprio recentemente sono stati aggiunti gli ultimi tre”.</p>

<p>Ricordiamo che nella piantina all’interno del Parco di Monza sono segnalate le posizioni esatte dove sono stati collocati i defibrillatori. In caso di necessità chiunque li può prendere ed utilizzare. Intervenire tempestivamente in caso di arresto cardiaco è fondamentale e può fare la differenza tra la vita o la morte. Se si è seguito un corso per l’utilizzo dei defibrillatori si sa come usarli, ma nel caso serva, gli operatori del 118 fornisco tutte le indicazioni per soccorrere in modo adeguato.</p>

<p>“Purtroppo al momento la formazione che insegna le manovre di rianimazione cardiopolmonare e l’utilizzo del defibrillatore è sospesa a causa del Covid ma molto presto riprenderà quindi chi vuole imparare a salvare una vita ci può contattare seguendo le indicazioni presenti sul nostro sito”, – ricorda Laura Colombo Vago. Poche ore di corso possono insegnarci a salvare una vita. Non si corre alcun rischio penale e il defibrillatore non eroga la scarica se non è necessaria, anche premendo il tasto per sbaglio.”<br>Molti di quelli colpiti da arresto cardiaco in luoghi pubblici sono ritornati alla loro vita di sempre proprio perché gente comune è intervenuta subito.</p>

<p>
    
        <a href="https://www.mbnews.it/2020/07/uomo-salvato-dal-dae-al-parco-di-monza-brianza-per-il-cuore-poche-ore-di-corso-possono-insegnarci-a-salvare-una-vita/" target="_blank">Fonte</a>
    
</p>
