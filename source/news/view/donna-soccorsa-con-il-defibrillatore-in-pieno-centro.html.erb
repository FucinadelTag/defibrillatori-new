---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Donna soccorsa con il defibrillatore in pieno centro

date: 2016-06-20
image: https://prismic-io.s3.amazonaws.com/philips-defibrillatori/44b383019a00f24e947273d1dce446a78134465a_78815991.jpg
fonte: http://ilcentro.gelocal.it/pescara/cronaca/2016/06/19/news/donna-soccorsa-con-il-defibrillatore-1.13692851
summary: >
        Si è sentita male in pieno centro, sotto gli occhi di decine di persone che ieri pomeriggio affollavano piazza primo Maggio. 
---

<p>Pescara - Si è sentita male <strong>in pieno centro, sotto gli occhi di decine di person</strong>e che ieri pomeriggio affollavano piazza primo Maggio. <strong>E&#39; andata in arresto cardiocircolatorio e ha rischiato grosso</strong>, ma il personale del 118 l&#39;ha raggiunta e soccorsa brillantemente riuscendo ad evitare il peggio. Sono state tantissime le richieste di intervento arrivate in ospedale, alla centrale del 118, quando in piazza ci si è resi conto che la donna, <strong>una 43enne pescarese</strong>, aveva dei problemi seri.</p>

<p>La preoccupazione di chi si trovava vicino a lei in quegli istanti drammatici saliva di secondo in secondo, in attesa dell&#39;arrivo dell&#39;ambulanza. E l&#39;intervento dell&#39;equipaggio del 118 è stato davvero fondamentale per la donna, che <strong>è stata rianimata e defibrillata e poi trasportata all’ospedale civile</strong>. Dopo essere arrivata <strong>al pronto soccorso ha riaperto gli occhi</strong>, stando al racconto dei soccorritori che si sono occupati di lei, ed è stata ricoverata nell&#39;Unità di terapia intensiva cardiologia, dove sono state valutate le sue condizioni ed è stato avviato un monitoraggio.</p>

<p>Nel tardo pomeriggio, grazie all&#39;intervento del 118, l&#39;allarme è fortunatamente rientrato per questa 43enne, che peraltro sarebbe cardiopatica e quindi maggiormente esposta a rischio di arresto cardiaco. Ieri, a quanto sembra, la donna stava passeggiando sul lungomare quando ha accusato quel malore improvviso che ha fatto scattare l&#39;allarme in piazza Primo Maggio: <strong>in molti tra i presenti hanno temuto il peggio </strong>per quella donna, che era vestita con abbigliamento sportivo e la cui vita è sembrata d&#39;un tratto appesa a un filo sottilissimo. (f.bu.)</p>

<p>
    <a href="http://ilcentro.gelocal.it/pescara/cronaca/2016/06/19/news/donna-soccorsa-con-il-defibrillatore-1.13692851" target="_blank">Fonte</a>
</p>