---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
title: >
        Provincia di Lecco - Installate le prime 2 postazioni defibrillatori a Monticello. Presto altri defibrillatori nelle frazioni.

date: 2015-03-10
image: https://prismic-io.s3.amazonaws.com/philips-defibrillatori/3d743094fb9080f14eddb03627a0c7020e968131_monticello_defibrillatori14.jpg
fonte: http://www.casateonline.it/articolo.php?idd=88804
summary: >
        Sono state inaugurate nel pomeriggio di sabato le prime due postazioni DAE, acronimo di defibrillatore semiautomatico, di cui il comune di Monticello ha scelto di dotarsi, aderendo ad un progetto lanciato dal sodalizio "Amici del teatro e dello sport".
---

<p>&quot;Un defibrillatore per amico&quot;, appunto, il nome dell&#39;iniziativa, che mira a garantire la presenza sul territorio di questo fondamentale strumento, capace all&#39;occorrenza di salvare vite umane. Due, si diceva, le postazioni attualmente installate: la prima in località Casirago, nei pressi del parco giochi e della farmacia, e la seconda in pieno centro paese, in Piazza De Capitani. Prossimamente i DAE arriveranno anche nelle frazioni di Torrevilla e Cortenuova, rispettivamente vicino alle scuole medie e nei pressi del centro benessere.</p>

<p>La cerimonia è iniziata proprio nel parchetto dei Tre Campanili, alla presenza delle autorità civili, militari e religiose, dei rappresentanti del sodalizio coinvolto, dei volontari di Croce Bianca e Croce Rossa, della Protezione Civile, dei carabinieri in congedo e del dottor Paolo Galli della Farmacia Consonni, che ha contribuito alla realizzazione della prima postazione.<br>&quot;Il comune di Monticello ha dato solo un minimo contributo a questa fondamentale iniziativa, per questo è necessario ringraziare gli &quot;Amici del teatro&quot;, che ci hanno proposto il progetto, la Farmacia, che ha scelto di aderirvi, il dottor Mauro Viganò, la Croce Bianca, la Croce Rossa e tutti i sodalizi che vediamo oggi qui rappresentati&quot; ha esordito il sindaco Luca Rigamonti. </p>

<p>&quot;Le postazioni DAE che andiamo ad inaugurare oggi sono state pensate in corrispondenza dei pannelli informativi comunali, in modo da usufruire della corrente elettrica. Quando la cassetta viene aperta e lo strumento utilizzato, parte in automatico grazie ad un pannello telefonico la chiamata ai soccorsi e ad una persona di riferimento&quot; .</p>

<p>Come ha spiegato il primo cittadino, il progetto ha in qualche modo preso il via da un avvenimento &quot;infausto&quot;, conclusosi fortunatamente in maniera non tragica. La scorsa estate, durante il campeggio estivo in Svizzera organizzato dalla comunità parrocchiale monticellese, uno dei ragazzini partecipanti è stato infatti colpito da un malore improvviso. Provvidenziale si era rivelato l&#39;intervento di Daniele e Nadia, volontari della Croce Rossa, che sul posto avevano effettuato le prime manovre sanitarie, utilizzando anche il defibrillatore. Il ragazzino si è ripreso e, trasportato in ospedale, è stato affidato alle cure dei medici, che hanno reso l&#39;accaduto solo un brutto ricordo. Da questa esperienza la comunità monticellese è uscita più consapevole dell&#39;importanza degli strumenti di primo soccorso.<br></p>

<p>Spazio quindi alla benedizione del primo defibrillatore, ad opera del parroco di Cortenuova don Valentino Agostoni, il quale ha ricordato il valore della vita come dono di Dio, da preservare con ogni mezzo a disposizione dell&#39;uomo.<br>Il gruppo si è poi spostato nella poco distante Piazza De Capitani, per l&#39;inaugurazione della seconda postazione. Qui, breve intervento di Ernesto Motto, presidente del sodalizio &quot;Amici del teatro e dello sport&quot;, che ha spiegato al pubblico il funzionamento dello strumento. </p>

<p>&quot;Nella scelta del defibrillatore siamo stati consigliati dal fornitore ufficiale di Croce Bianca e Croce Rossa. Si tratta di prodotti garantiti, a doppia piastra, perché in caso di intervento bisogna distinguere tra l&#39;adulto ed il bambino. La cassetta è appositamente riscaldata, perché lo strumento deve rimanere ad una certa temperatura. Vi è anche una sorta di antifurto, che &quot;suona&quot; ogni qualvolta lo sportello viene aperto. L&#39;utilizzo è intuitivo, ma il consiglio è di seguire uno dei semplici corsi organizzati per conoscerne al meglio l&#39;utilizzo&quot; ha spiegato.</p>

<p>Intervenuto poi Ildefonso Valnegri, comandante della Croce Bianca di Missaglia, il quale ha a sua volta sottolineato la semplicità di utilizzo del defibrillatore, definito &quot;laico&quot; proprio perché può essere utilizzato non solo dagli addetti ai lavori.<br>Dopo la benedizione ad opera del parroco di Monticello don Gabriele Carena, Motto e Francesco, il ragazzino colpito dal malore la scorsa estate hanno simbolicamente provveduto a posizionare un defibrillatore, che non è però quello definitivo, ma un sostituto di quello che sarà installato nei prossimi giorni, per ritardi tecnici nella consegna dello stesso.</p>

<p>Il sindaco Rigamonti ha quindi nuovamente preso la parola, ricordando l&#39;importanza di questo progetto che, grazie al contributo degli &quot;Amici del teatro&quot;, il comune di Monticello sta portando avanti per primo nel casatese.<br><br></p>

<p></p>

<p>
    Fonte: <a href="http://www.casateonline.it/articolo.php?idd=88804" target="_blank">http://www.casateonline.it/articolo.php?idd=88804</a>
</p>