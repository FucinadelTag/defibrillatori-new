---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Padova, 14enne Colpita da Arresto Cardiaco a Scuola: Dichiarata la Morte Cerebrale

date: 2020-02-21
image: https://images.prismic.io/philips-defibrillatori/c99d502f-5998-4571-989e-d79beb73b64e_5063780_2304_morta_anna_modenese.jpg?auto=compress,format&rect=0,65,990,413&w=960&h=400
fonte: https://www.repubblica.it/cronaca/2020/02/20/news/padova_colpita_da_infarto_a_14_anni_dichiarata_morte_cerebrale-249096818/
summary: >
        Anna Modenese si era sentita male martedì scorso durante la lezione. Tre arresti cardiaci in poco tempo: non c'è stato nulla da fare. Il preside si difende: "Il defibrillatore non è un obbligo"
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Un attimo prima seguiva la lezione di matematica, un attimo dopo il suo corpo si è accasciato come un sacco vuoto. Morire a 14 anni per un arresto cardiaco improvviso, con i compagni di classe costretti ad assistere al triste spettacolo della vita che scivola via. Anna Modenese, studentessa padovana di prima superiore, è morta dopo nemmeno 24 ore di ricovero in unità coronarica. <strong>Tre arresti cardiaci consecutivi</strong> non le hanno lasciato scampo e così, nonostante la rianimazione del 118 in classe e la successiva permanenza in terapia intensiva, è iniziato l’iter per la dichiarazione di morte cerebrale.<br><br>«Purtroppo nel 2020 non è ancora possibile prevenire un arresto cardiaco. È possibile però diffondere la cultura della rianimazione, di cui il defibrillatore è il cardine», dice la professoressa Luisa Cacciavillani. Il preside Alberto Danieli si difende: «Il defibrillatore non è un obbligo nelle scuole». Vero: la <a href="https://www.defibrillatori-online.com/blog/defibrillazione/2019-08-01-obbligo-defibrillatori-tutto-sulla-nuova-legge.html?utm_source=blog&utm_medium=post&utm_content=Padova-14enne-Colpita-da-Arresto-Cardiaco-a-Scuola">nuova legge sui defibrillatori</a> è ancora in attesa al Senato, ma visto l’epilogo, con la morte prematura della studentessa, quello del defibrillatore è un tema.</p>

<p>Anna Modenese si è sentita male martedì mattina, nella 1B del liceo delle Scienze Umane Duca d’Aosta di Padova. Prima ora, matematica. Il professore entra in classe e inizia a spiegare. Dopo neppure mezz’ora dall’inizio della lezione, nel silenzio, si leva un urlo. È la compagna di banco. Vede la coetanea cadere priva di sensi. La classe pensa a uno svenimento, ma la studentessa non si riprende. Non parla, non respira.<br><br>Attorno a lei si radunano  compagni di classe, professori, bidelli. Qualcuno chiama l’ambulanza. La gravità della situazione è chiara fin da subito. Le operazioni di rianimazione del 118 sono un chiodo che sarà difficile rimuovere per tutti i 29 studenti presenti, per i professori, per il personale della scuola. D’un tratto il cuore riprende a battere, la corsa al pronto soccorso finisce nel reparto di Terapia intensiva della Cardiologia. I medici hanno rilevato tre arresti cardiaci in poco tempo.<br><br>Dopo una notte trascorsa in ospedale, dopo aver provato tutto ciò che era possibile fare, è stato avviato l’iter di accertamento della morte cerebrale, terminato nel primo pomeriggio di oggi. Anna lascia il padre Alessandro Modenese, la madre Claudia e il fratellino. I familiari hanno consentito l’espianto degli organi.</p>

<p>
    
        <a href="https://www.repubblica.it/cronaca/2020/02/20/news/padova_colpita_da_infarto_a_14_anni_dichiarata_morte_cerebrale-249096818/" target="_blank">Fonte</a>
    
</p>
