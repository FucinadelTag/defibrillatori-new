---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Dal massaggio cardiaco al defibrillatore: ciechi a scuola di rianimazione

date: 2016-06-20
image: https://philips-defibrillatori.cdn.prismic.io/philips-defibrillatori/2d12949f92aa072ed1d5da5a80c68820cdb4a04e_braille-52554.jpg
fonte: http://superabile.it/web/it/REGIONI/Piemonte/News/info36896082.html
summary: >
        Si è concluso il primo evento di una collaborazione tra L'Unione italiana ciechi Torino e il 118 Piemonte: medici e infermieri professionisti hanno formato 15 disabili visivi alle tecniche di rianimazione cardiopolmonare, dal massaggio cardiaco al defibrillatore, fino alla disostruzione delle vie respiratorie
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>TORINO - &quot;Preferirei farmi operare da un cieco&quot; recita un celebre (e un tantino discriminatorio) modo di dire, generalmente indirizzato a medici, paramedici e chirurghi non ritenuti all&#39;altezza delle proprie mansioni. Ma ribaltare il senso di quell&#39;adagio, riportandolo verso il suo significato letterale, non dev&#39;essere sembrata un&#39;impresa così impossibile ai responsabili dell&#39;Unione ciechi (Uici) di Torino: che la scorsa settimana hanno riunito <strong>15 disabili visivi, tra ciechi e ipovedenti, per un corso intensivo di primo soccorso e rianimazione cardio polmonare.</strong></p>

<p>A occuparsi della formazione, che si è tenuta nei locali Uici di via Nizza 151, c&#39;era <strong>uno staff di istruttori, medici e infermieri</strong> inviati direttamente dal 118 del Capoluogo sabaudo. Con loro, e grazie all&#39;ausilio dei classici manichini &quot;da esercitazione&quot;, i 15 allievi non vedenti hanno potuto apprendere <strong>una serie di tecniche di rianimazione, dal classico massaggio cardiaco fino alla disostruzione delle vie respiratorie e perfino al corretto uso del defibrillatore</strong>. &quot;Con le dovute precauzioni - spiegano dall&#39;Uici - il <strong>defibrillatore</strong> può essere adoperato anche da chi non vede o vede poco, poiché <strong>è dotato di una voce sintetica che guida l&#39;utente nei diversi stadi d&#39;intervento</strong>. Come hanno rilevato gli stessi formatori, tutto si è svolto con grande naturalezza, grazie anche alle notevoli abilità manuali sviluppate dai disabili visivi&quot;.</p>

<p>Oltre che con il Sistema d&#39;emergenza e urgenza del 118 Piemonte, l&#39;iniziativa è stata realizzata grazie alla collaborazione con l&#39;Istituto per la ricerca, la formazione e la riabilitazione (I.Ri.Fo.R.): secondo i responsabili dell&#39;Unione ciechi si tratterebbe di <strong>una novità assoluta nel panorama nazionale</strong>; e sia il presidente regionale dell&#39;Ente, Franco Lepore, che il direttore dell&#39;emergenza territoriale 118, Ciriaco Persichilli, ora auspicano che la partnership tra le tre agenzie prosegua in maniera stabile. &quot;L&#39;evento realizzato con l&#39;Unione ciechi - ha detto Persichilli - è stato per i nostri istruttori un momento formativo di alta professionalità e di confronto sulle problematiche del cittadino ‘fragile&#39;. Spero quindi che questo non si fermi ad un evento singolo ma sia l&#39;inizio di un percorso a 360 gradi con il mondo dell&#39;emergenza. Questo testimonia la sensibilità e l&#39;apertura dei sistemi di emergenza su tutto il mondo delle fragilità e sarà sempre più importante nella gestione di una sanità rivolta al futuro&quot;. (ams)</p>

<p>
    <a href="http://superabile.it/web/it/REGIONI/Piemonte/News/info36896082.html" target="_blank">Fonte</a>
</p>
