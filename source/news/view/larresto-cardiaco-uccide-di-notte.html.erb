---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        L'arresto cardiaco uccide di notte

date: 2018-08-01
image: https://philips-defibrillatori.cdn.prismic.io/philips-defibrillatori/abe995648034ed582492ccd998a17dd137d67924_ospedale.jpg
fonte: http://www.healthdesk.it/medicina/larresto-cardiaco-uccide-notte
summary: >
        Se il cuore smette di battere nei week-end o di notte i rischi di morire sono più alti
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Dal lunedì al venerdì, dalle 7 alle 22. Né di sabato, né di domenica e mai nel cuore della notte. Il risultato di un recente studio pubblicato sul Journal of the American College of Cardiology è poco rassicurante: ci sono momenti migliori e peggiori per avere un arresto cardiaco. E i pazienti ricoverati in ospedale che subiscono l’interruzione del battito cardiaco durante il turno di notte o nei week-end hanno <strong>più probabilità di morire</strong> rispetto a chi viene assistito nelle ore diurne e infrasettimanali.  </p>

<p></p>

<p>Purtroppo il destino non viaggia con un calendario alla mano e gli arresti cardiaci non vengono programmati sul piano ferie del personale sanitario. Non tutti si trovano al posto giusto nel momento giusto. </p>

<p>I ricercatori hanno esaminato i dati di più di 151mila adulti che hanno avuto un arresto cardiaco in 470 ospedali degli Stati Uniti tra il 2000 e il 2014 scoprendo le differenti sorti dei pazienti a seconda del giorno e dell’ora in cui è avvenuta l’emergenza. </p>

<p>La probabilità di sopravvivenza tra chi ha avuto un’<strong>emergenza “fuori orario”</strong>, nei week-end oppure tra le 23 e le 7 del mattino nei giorni infrasettimanali, è attualmente del 22 per cento ed era del 12 per cento all’inizio del periodo di osservazione. Va meglio ai pazienti che “rispettano” gli orari di lavoro standard degli ospedali: il tasso di sopravvivenza è passato dal 16 per cento del 2000 al 25 per cento del 2014. </p>

<p>«La sopravvivenza alle dimissioni - dichiara alla Reuters Uchenna Ofoma della Temple University e Geisinger Health System di Danville, Pennsylvania e principale autore dello studio - è migliorata in entrambi i gruppi di pazienti “in orario” e “fuori orario”. Comunque la persistente <strong>disparità nella sopravvivenza</strong> tra chi ha un arresto “in orario” e “fuori orario” continua a preoccupare». </p>

<p>Perché se il cuore smette di battere “fuori orario” i rischi aumentano? «È la domanda da un milione di dollari - risponde Ofama - La sopravvivenza da un arresto cardiaco che avviene in ospedale dipende interamente dalla diagnosi precoce e da un immediato intervento di rianimazione di qualità, insieme ad un&#39;assistenza post-rianimatoria di alta qualità per coloro che sopravvivono alla rianimazione iniziale». </p>

<p>Potrebbe darsi, ipotizzano i ricercatori, che la qualità dell’assistenza nei week-end o nell’orario notturno venga compromessa da una riduzione del personale, dalla mancata presenza di specialisti e da un numero inferiore di persone in grado di riconoscere il problema e affrontarlo adeguatamente. </p>

<p></p>

<p>Ma, ammettono i ricercatori, potrebbe darsi che per qualche ragione sfuggita all’indagine i pazienti che hanno avuto un arresto cardiaco al di fuori degli orari standard avessero condizioni di salute peggiori degli altri. </p>

<p>Durante l’arresto cardiaco, lo dice il termine, il cuore smette all’improvviso di battere e quando l’evento accade fuori da un ospedale è nella maggior parte dei casi fatale. E, in questo caso, indipendentemente dal giorno e dall’ora in cui avviene. </p>

<p>
    
        <a href="http://www.healthdesk.it/medicina/larresto-cardiaco-uccide-notte" target="_blank">Fonte</a>
    
</p>
