---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Manager salvato col defibrillatore, un mese dopo lo installa in azienda

date: 2020-11-25
image: https://images.prismic.io/philips-defibrillatori/a3384fa8-1829-4959-8def-de9cb7a4b0bf_Nicola+Ferradini.jpg?auto=compress,format&rect=0,77,1341,559&w=960&h=400
fonte: https://iltirreno.gelocal.it/pontedera/cronaca/2020/11/25/news/manager-salvato-col-defibrillatore-un-mese-dopo-lo-installa-in-ditta-1.39578641
summary: >
        Imprenditore colpito da arresto cardiaco al campo da beach volley, dopo un mese acquista il defibrillatore per la sua azienda.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Nicola Ferradini, manager di 44 anni, ha mantenuto la promessa: <strong>installare un defibrillatore nell’azienda in cui lavora</strong>. Tutto in fondo nasce da questo proposito. E dal fatto che Nicola deve la vita proprio ad uno di questi strumenti in grado di rimettere in moto un cuore.<br>«Se sono vivo lo devo al fatto che è successo mentre ero nell’impianto del Cus a Pisa, al Beach Space, e che è stato subito usato un <strong>defibrillatore</strong>», sottolinea il manager, che alcune settimane fa ha avuto un arresto cardiaco mentre era in campo e stava giocando a beach volley. A distanza di un mese da quel malore, l’uomo sta bene e i dipendenti dell’azienda dove lavora sono stati ora<strong> formati per usare il defibrillatore</strong>. Il <a href="https://www.defibrillatori-online.com/blog/defibrillazione/2018-02-26-blsd-il-corso-per-imparare-a-usare-il-defibrillatore.html">corso BLSD</a> infatti permette a tutti di imparare a intervenire in caso di <strong>arresto cardiaco improvviso</strong>.</p>

<p>«Perché aspettare che qualcuno muoia per attrezzarsi?». Queste le prime parole pronunciate dall’istruttore Blsd della Cecchini Cuore di Pisa per riassumere una storia che ha dell’incredibile. Quella che ha visto protagonista, appunto, il dirigente della nota azienda toscana produttrice di legumi e cereali, la Del Colle di Bientina.</p>

<h2>Colto da arresto cardiaco al campo di beach volley</h2>

<p>L’uomo, che la mattina del 17 ottobre scorso aveva partecipato ad un corso per imparare a soccorrere persone colpite da arresto cardiaco, ne è stato colto lui stesso a poche ore di distanza, nel campo da Beach Volley. A salvarlo dal malore sono state tre persone che hanno saputo praticargli un <strong><a href="https://www.defibrillatori-online.com/blog/arresto-cardiocircolatorio/2018-06-26-massaggio-cardiaco-cose-e-come-si-fa.html">massaggio cardiopolmonare</a></strong> e che hanno usato un <strong>defibrillatore</strong> presente nell’impianto. Un segnale del destino, forse, ma che fa riflettere su quanto sia veramente determinante un intervento immediato col defibrillatore per salvare una vita umana.<br>«Spero che questa mia storia sia una testimonianza che farà riflettere e soprattutto intervenire sulla cultura d’emergenza – dichiara il dirigente dell’azienda, Ferradini –. Nessuno di noi può mai sapere cosa può accadere a noi o ai nostri cari. Meglio farsi trovare sempre preparati perché <strong>un’ambulanza non farà mai abbastanza in tempo</strong> ad arrivare per salvarti la vita e magari non aspettare che accada una disgrazia per acquistare questa macchina salvavita. Servirebbe avere il maggior numero possibile di defibrillatori nelle città, nelle aziende, nelle scuole, nei luoghi pubblici».</p>

<h2>Corso di formazione per tutti i dipendenti e collaboratori esterni dell’azienda</h2>

<p>La Del Colle ha ospitato il corso di formazione: a seguirlo tutti i dipendenti e collaboratori esterni dell’azienda che hanno imparato a riconoscere i segnali di un arresto cardiaco, a praticare un massaggio cardiopolmonare, a disostruire le vie respiratorie in neonati, bambini ed adulti e ad usare un defibrillatore.</p>

<p>
    
        <a href="https://iltirreno.gelocal.it/pontedera/cronaca/2020/11/25/news/manager-salvato-col-defibrillatore-un-mese-dopo-lo-installa-in-ditta-1.39578641" target="_blank">Fonte</a>
    
</p>
