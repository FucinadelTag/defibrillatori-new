---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        L’arresto cardiaco è davvero così improvviso?

date: 2021-04-09
image: https://images.prismic.io/philips-defibrillatori/3e69342b-3ce9-429d-8a7d-b2233d18e1ee_Visita-medica-patente-in-cosa-consiste.jpg?auto=compress,format&rect=0,171,1368,570&w=960&h=400
fonte: http://www.healthdesk.it/medicina/davvero-cos-improvviso-arresto-cardiaco-improvviso
summary: >
        Uno studio danese dimostra che il 58% dei pazienti che hanno subito un arresto cardiaco improvviso avevano richiesto un consulto medico nelle due settimane precedenti all’episodio. Cogliere i campanelli di allarme potrebbe salvare molte vite
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Improvviso fino a un certo punto. In realtà il 58% delle persone che hanno subito un arresto cardiaco improvviso hanno consultato un medico o si sono recati in strutture sanitarie nelle due settimane che hanno preceduto l’episodio. I sintomi riferiti variano dall’<strong>affanno</strong>, al <strong>dolore al petto</strong> alle <strong>palpitazioni</strong>. Fatto sta che più delle metà delle persone vittime di un episodio considerato inaspettato hanno segnalato in anticipo qualche tipo di malessere.</p>

<p>Se questi segnali venissero interpretati come campanelli di allarme di un arresto cardiaco, molte vite potrebbero essere salvate. </p>

<p>È la conclusione a cui giunge uno studio danese  presentato al Congresso dell’European Society of Cardiology. </p>

<p>Quando l’arresto cardiaco avviene al di fuori di un ospedale, le possibilità di sopravvivere sono poche. Se i soccorsi non arrivano entro pochi minuti, resta in vita meno del 10% delle vittime.</p>

<p>«L’elevata mortalità per arresto cardiaco nella popolazione sottolinea la necessità di identificare le persone a rischio. Ma è un’attività molto impegnativa poiché questi episodi sono considerati eventi improvvisi e inaspettati. Il nostro studio indica però che i pazienti che i pazienti si sono sentiti male nei giorni precedenti l&#39;arresto cardiaco», ha dichiarato Nertila Zylyftari dell&#39;ospedale universitario di Copenaghen Herlev e Gentofte, di Hellerup, in Danimarca ch ha presentato lo studio. </p>

<p>I ricercatori hanno selezionato dal <strong>Danish Cardiac Arrest Registry</strong> tutti i pazienti che hanno avuto un arresto cardiaco al di fuori dell’ospedale tra il 2001 e il 2014 e hanno cercato di scoprire quanti di loro avessero contattato il proprio medico o una struttura ospedaliera nel periodo precedente all’episodio. </p>

<p>Nel periodo di osservazione sono stati segnalati circa 29mila casi di arresto cardiaco in persone dall’età media di 72 anni. I ricercatori hanno calcolato la percentuale di visite al <strong>medico di famiglia</strong> richieste dai pazienti in ogni settimana dell’anno precedente all’episodio. Così è emerso un dato particolarmente degno di attenzione: in media la percentuale dei pazienti che si era rivolta al proprio medico era del 25% per ogni settimana dell’anno che ha preceduto l’arresto cardiaco tranne che nelle due settimane immediatamente precedenti all’episodio, quando la percentuale saliva al 54% (nello stesso periodo la percentuale di pazienti che richiedeva una visita medica nella popolazione generale era del 14%). </p>

<p>Lo stesso andamento è stato osservato negli <strong>ospedali</strong>: nei primi sei mesi dell’anno il dato degli accessi è rimasto stabile, con un 3% di contatti a settimana. Ma nelle due settimane prima dell’arresto cardiaco le richieste di aiuto hanno registrato un picco salendo a 6,8% (erano il 2% nella popolazione generale). </p>

<p>Mettendo insieme tutti i contatti (medico di famiglia, ospedale o entrambi) effettuati nelle due settimane prima dell&#39;arresto cardiaco, si arriva a osservare che il 58% dei pazienti con arresto cardiaco aveva avuto un contatto con i servizi sanitari rispetto al 26% della popolazione generale.</p>

<p>«Da quanto è a nostra conoscenza, questo è il primo studio a calcolare i <strong>tentativi delle vittime</strong> di arresto cardiaco di ottenere <strong>aiuto da medici e ospedali</strong> durante l&#39;anno che precede l&#39;evento e a confrontarli con la popolazione generale. Abbiamo dimostrato che la percentuale di pazienti che hanno contattato medici di base e ospedali aumentava ad ogni settimana durante l&#39;anno prima del loro evento rispetto alla popolazione generale. È stato sorprendente vedere che nelle due settimane che hanno preceduto l&#39;arresto cardiaco c&#39;è stato un aumento dei contatti soprattutto con il proprio medico», ha commentato in conclusione Zylyftari. </p>

<p>
    
        <a href="http://www.healthdesk.it/medicina/davvero-cos-improvviso-arresto-cardiaco-improvviso" target="_blank">Fonte</a>
    
</p>
