---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Più l'aria è inquinata e più aumenta il rischio infarto

date: 2022-09-01
image: https://images.prismic.io/philips-defibrillatori/d8a80ef7-a322-44b2-a862-5f58c75bdd3b_51fdd7d0-gettyimages-1188964698-scaled-1.jpg?auto=compress,format&rect=0,320,2560,1067&w=960&h=400
fonte: https://www.fondazioneveronesi.it/
summary: >
        Quando i livelli di inquinamento atmosferico si innalzano, sono maggiori le probabilità di andare incontro ad infarto. I risultati presentati al congresso dell'European Society of Cardiology
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Giornate di <strong>inquinamento atmosferico </strong>particolarmente marcato <strong>aumentano </strong>il <strong>rischio infarto</strong>, anche nei non fumatori. Prevalentemente ciò accade quando si alzano i livelli di ossido nitrico e polveri sottili (PM). È questo, in estrema sintesi, il messaggio che emerge da uno studio da poco presentato al congresso dell&#39;European Society of Cardiology (ESC) in corso a Barcellona. <br></p>

<p><strong>NON SOLO POLMONI</strong></p>

<p>Che l&#39;inquinamento atmosferico sia dannoso per i nostri polmoni non è certo una novità. Ma se questo è particolarmente evidente, c&#39;è però un altro apparato -quello cardiovascolare- che risente fortemente dei danni dell&#39;<strong>inquinamento</strong>. Vivere in zone inquinate infatti aumenta significativamente il<strong> rischio di infarto ed ictus</strong>. Negli ultimi anni però, complice la progressiva riduzione delle fonti inquinanti, diversi studi hanno incominciato a porre l&#39;attenzione sugli effetti acuti determinati dai picchi di alcuni inquinanti rilevabili nell&#39;aria che respiriamo. Studi che hanno tracciato un &quot;identikit&quot; delle giornate più a rischio per la salute del cuore.</p>

<p><strong>IDENTIKIT DELLA GIORNATA A RISCHIO</strong></p>

<p>L&#39;ultimo in ordine di tempo è stato presentato al congresso ESC dai un gruppo di ricercatori tedeschi del Berlin Brandenburg Myocardial Infarction Registry (B2HIR). L&#39;analisi ha incrociato i dati relativi a quasi 18 mila <strong>infarti</strong> verificatisi tra il 2008 e il 2014 con quelli relativi alle condizioni atmosferiche come la temperatura giornaliera e i livelli di particolato atmosferico e ossido nitrico. Dalle analisi, &quot;ripulite&quot; da eventuali fattori confondenti, è emerso che gli infarti sono risultati <strong>più frequenti</strong> nelle giornate con i maggiori livelli di <strong>ossido nitrico</strong> e nel giorno seguente ad almeno 3 giornate continuative in cui si è verificato un <strong>innalzamento dei livelli di PM</strong>. Relativamente alle condizioni ambientali, si è registrato un aumento nel numero di infarti nelle giornate con temperature più fredde. Risultati che messi insieme indicano, seppur indirettamente, l&#39;effetto dannoso dell&#39;inquinamento sul sistema cardiovascolare.</p>

<p><strong>INFIAMMAZIONE FATTORE SCATENANTE?</strong></p>

<p>«Lo studio -spiegano gli autori- indica che l&#39;inquinamento atmosferico rappresenta un fattore di rischio acuto per l&#39;<strong>infarto del miocardio</strong> acuto. Anche se la causalità non può essere stabilita da uno studio osservazionale, è plausibile che l&#39;inquinamento possa portare ad infarto poiché gli inquinananti di cui è composto <strong>promuovono l&#39;infiammazione</strong>, una condizione associata allo sviluppo di ictus e infarti».</p>

<p>
    
        <a href="https://www.fondazioneveronesi.it/" target="_blank">Fonte</a>
    
</p>
