---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto cardiaco notturno: donne più a rischio degli uomini

date: 2021-01-29
image: https://images.prismic.io/philips-defibrillatori/0be5f87b-1c52-4a60-add2-3526bc176b88_arresto+cardiaco+notte.jpg?auto=compress,format&rect=0,157,1254,523&w=960&h=400
fonte: https://www.nursetimes.org/arresto-cardiaco-notturno-donne-piu-a-rischio-degli-uomini/113074
summary: >
        Fra le 22 e le 6 del mattino, si verifica una percentuale compresa tra il 17% e il 41% dei 350mila arresti cardiaci improvvisi stimati ogni anno negli Stati Uniti.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Le donne avrebbero maggiori probabilità rispetto agli uomini di essere colpite da arresto cardiaco improvviso di notte. A suggerirlo sono i risultati di un nuovo studio condotto da un team di ricercatori del <a href="https://www.cedars-sinai.org/newsroom/women-at-higher-risk-of-fatal-nightime-cardiac-arrest/">Cedars-Sinai Smidt Heart Institute </a>e pubblicato sulla rivista specializzata Heart Rhythm. Secondo lo studio, inoltre, fra le 22 e le 6 del mattino, si verifica una percentuale compresa tra il 17% e il 41% dei 350mila arresti cardiaci improvvisi stimati ogni anno negli Stati Uniti. In Italia l’arresto cardiaco improvviso colpisce circa 70.000 persone ogni anno.</p>

<h2>Lo studio nel dettaglio</h2>

<p>I ricercatori hanno analizzato le registrazioni di oltre 3.200 casi diurni di arresto cardiaco improvviso e 918 casi notturni. Dall&#39;analisi è emerso che rispetto ai casi diurni, i pazienti che hanno sofferto di arresto cardiaco notturno avevano maggiori probabilità di essere donne.</p>

<p>Nello specifico, poco più del 25% dei casi che coinvolgono donne si è verificato di notte, rispetto a quasi il 21% dei casi che coinvolgono uomini.</p>

<p>&quot;Siamo stati sorpresi di scoprire che essere donne è un predittore indipendente di questi eventi&quot;, ha dichiarato il dottor Sumeet Chugh, autore senior dello studio.</p>

<h2>Le ipotesi dei ricercatori</h2>

<p>Secondo gli autori, sebbene siano necessari ulteriori studi per confermare quanto emerso dalla loro analisi, i risultati suggeriscono che potrebbe esserci una componente respiratoria che causa questo aumento del rischio per le donne.</p>

<p>&quot;La prevalenza della malattia polmonare era significativamente più alta in coloro che avevano avuto un arresto cardiaco durante la notte rispetto a coloro che avevano avuto un arresto cardiaco durante il giorno&quot;, precisano gli autori. Inoltre, dall&#39;analisi sono emerse alcune evidenze sui fattori di rischio: è emerso che i pazienti colpiti da arresto cardiaco di notte avevano maggiori probabilità di essere stati fumatori o di esserlo nel momento della raccolta dei dati.</p>

<p>&quot;È stato anche scoperto che i farmaci che agiscono sul cervello, inclusi sedativi e antidolorifici hanno un utilizzo significativamente maggiore durante la notte rispetto all&#39;arresto cardiaco diurno&quot;, ha spiegato Chugh, autore senior dello studio.</p>

<p>
    
        <a href="https://www.nursetimes.org/arresto-cardiaco-notturno-donne-piu-a-rischio-degli-uomini/113074" target="_blank">Fonte</a>
    
</p>
