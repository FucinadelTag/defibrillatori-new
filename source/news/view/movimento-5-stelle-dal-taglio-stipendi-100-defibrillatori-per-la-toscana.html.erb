---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Movimento 5 Stelle: "Dal taglio stipendi 100 defibrillatori per la Toscana"

date: 2016-06-06
image: https://prismic-io.s3.amazonaws.com/philips-defibrillatori/c9b5d4903e740b6907dd519bb3c824d2c0e3e208_defibrillatori-toscana_per_proiezione.jpg
fonte: http://www.firenzetoday.it/politica/m5s-restitution-day-defibrillatori-16-maggio-2016.html
summary: >
        L'iniziativa del Movimento 5 Stelle: "Ogni mese ci tagliamo lo stipendio del 50%, per un fondo dedicato ai cittadini"
---

<p><strong>Cento defibrillatori donati dal Movimento 5 Stelle alle 10 province toscane</strong>. I consiglieri regionali del Movimento ogni mese si dimezzano lo stipendio, versandolo in un fondo comune dal quale sono stati trovati i fondi per i defibrillatori. L&#39;iniziativa è stata presentata al &quot;Restitution day&quot; il 16 maggio, nella sede del consiglio regionale di via Cavour, a Firenze.</p>

<p>I <strong>100 defibrillatori</strong>, grazie appunto al taglio di indennità e rimborsi spese, saranno donati dai consiglieri regionali <strong>ad associazioni sportive, scuole e palestre toscane.</strong></p>

<p>&quot;Ogni mese la Regione Toscana paga ai consiglieri circa 10mila euro tra indennità e rimborsi forfettari. Diventano 12mila euro se il destinatario ricopre cariche nelle Commissioni consiliari. Noi riteniamo questi importi immorali, soprattutto in una Regione dove 155mila famiglie vivono in condizione di povertà&quot;, spiegano i consiglieri 5 Stelle.</p>

<p>&quot;Ogni mese ci decurtiamo del 50% l’indennità ricevuta dalla Regione e restituiamo l’eccedenza in un fondo congiunto, dove facciamo confluire anche i rimborsi spese non rendicontati. Per noi questi soldi sono dei cittadini e ai cittadini devono tornare - proseguono gli esponenti del Movimento -. <strong>Con le prime 120mila euro accumulate abbiamo scelto di donare 100 defibrillatori a 100 spazi aggregativi, soprattutto sportivi, dove manca questo salva-vita</strong>. Ne abbiamo acquistati 10 per ogni provincia, con strutture scelte dai nostri gruppi locali sulla base delle esigenze riscontrate dai cittadini&quot;.</p>

<p>All&#39;iniziativa di lunedì sono intervenuti Luigi Di Maio, deputato e vicepresidente della Camera, la senatrice Laura Bottici e i consiglieri regionali Andrea Quartini, Giacomo Giannarelli, Enrico Cantone, Gabriele Bianchi, Irene Galletti.</p>

<p><strong>I 100 i defibrillatori saranno consegnati personalmente dai consiglieri del M5S nei prossimi due mesi</strong>, in &quot;un piccolo tour che ci darà l’occasione per raccontare un anno di attività dentro il &#39;palazzo regionale&#39; &quot;.</p>

<p>
    <a href="http://www.firenzetoday.it/politica/m5s-restitution-day-defibrillatori-16-maggio-2016.html" target="_blank">Fonte</a>
</p>