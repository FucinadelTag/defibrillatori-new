---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Inghilterra, calciatore in arresto cardiaco: avversario gli salva la vita

date: 2020-08-28
image: https://images.prismic.io/philips-defibrillatori/23197dd8-403d-416d-b763-31b28e9ebbb2_fab097e5841351a15253fee1d4f298f40703ab93_societa-sportive.jpg?auto=compress,format&rect=30,0,1440,600&w=960&h=400
fonte: https://it.blastingnews.com/calcio/2020/08/inghilterra-calciatore-in-arresto-cardiaco-portiere-avversario-gli-salva-la-vita-003192596.html
summary: >
        Il portiere della squadra avversaria, che nella vita fa il medico, ha prestato i primi soccorsi all'avversario in difficoltà.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Nel campo cittadino di Arlesey Town (piccolo paesino di poco più di 5.000 abitanti a 70 km da Londra), si è sfiorata la tragedia: durante una partita amichevole tra la squadra di casa e lo Shefford Veterans, infatti, un giocatore degli ospiti, di 49 anni, si è <strong>accasciato al suolo</strong> colpito da un arresto cardiaco. A salvargli la vita è stato l&#39;intervento di David Jones, il portiere dell&#39;Arlesey che nella vita quotidiana lavora come medico a Cambridge.</p>

<h2>Portiere salva la vita dell&#39;avversario: &#39;Ero nel posto giusto al momento giusto&#39;</h2>

<p>La squadra cittadina di Arlesey Town gioca a livelli dilettantistici, militando nella Spartan South Midlands League Premier Division, ovvero la nona divisione inglese.</p>

<p>Non stupisce, dunque, che i calciatori abbiano tutti o quasi una seconda professione. David Jones, interpellato dalla Bbc, ha spiegato ciò che è avvenuto, affermando di essersi trovato nel <strong>posto giusto al momento giusto</strong>: &quot;Adam Pearson (il nome del giocatore colpito da arresto cardiaco, ndr) è collassato a terra quando eravamo vicini alla fine del primo tempo. Era evidente da subito che non presentava nessun segno di vita. Ho prestato velocemente assistenza, cercando di sentire il suo polso. Ho potuto vedere che non respirava, e dunque ho praticato velocemente il massaggio cardiaco&quot;. Jones ha detto agli altri calciatori sul posto di chiamare il 999 (numero d&#39;emergenza britannico) e cercare se nella struttura fosse presente un <strong>defibrillatore</strong>.</p>

<p></p>

<h2>I defibrillatori sono dei salvavita</h2>

<p>Poco dopo un defibrillatore è stato portato a David Jones, che ha potuto così iniziare la rianimazione sul calciatore in quel momento ancora a terra: &quot;Ho effettuato un primo shock con il defibrillatore e ha iniziato a <strong>riprendere conoscenza</strong>, mostrando nuovamente segni di vita.</p>

<p>Poco tempo dopo è arrivata l&#39;ambulanza e Pearson era sveglio e parlava&quot;. Successivamente l&#39;uomo è stato portato in ospedale, che ha confermato come le manovre di primo soccorso effettuate da Jones siano state determinanti per le sorti del ferito. &quot;<strong>Una esperienza surreale</strong>&quot;, ha commentato Jones spiegando di aver scelto di giocare a calcio proprio per staccare dal suo ruolo di medico.</p>

<p>L&#39;allenatore della squadra ha commentato la vicenda spiegando che ciò che è avvenuto è la dimostrazione perfetta di quanto sia importante per ogni squadra avere nel proprio impianto un <a href="https://www.defibrillatori-online.com/blog/defibrillazione/2017-12-14-che-cose-un-defibrillatore.html">defibrillatore da poter utilizzare</a> in casi di emergenza simili. Ed è proprio il portiere-medico che, su Twitter, ha voluto fare gli auguri di buona guarigione all&#39;avversario, ribadendo l&#39;importanza di avere dei defibrillatori a portata di mano: &quot;Sono dei veri e propri dispositivi salvavita&quot;.</p>

<p>
    
        <a href="https://it.blastingnews.com/calcio/2020/08/inghilterra-calciatore-in-arresto-cardiaco-portiere-avversario-gli-salva-la-vita-003192596.html" target="_blank">Fonte</a>
    
</p>
