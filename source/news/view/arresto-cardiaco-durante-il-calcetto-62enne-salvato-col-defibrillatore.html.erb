---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Arresto Cardiaco Durante il Calcetto, 62enne Salvato col Defibrillatore

date: 2018-02-12
image: https://philips-defibrillatori.cdn.prismic.io/philips-defibrillatori/de7d0813845aac67fcf11cff92eef50366af822b_arresto-cardiaco.jpg
fonte: http://www.piacenza24.eu/arresto-cardiaco-gioca-calcetto-62enne-salvato-dagli-amici-col-defibrillatore/
summary: >
        Colpito da un arresto cardiaco durante la partita a calcetto, è caduto a terra con forti dolori al petto. Solo grazie all’uso del defibrillatore il calciatore è stato rianimato e salvato.
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Stava giocando a calcetto con gli amici quando si è accasciato al suolo, colpito da arresto cardiaco. Uomo di 62 anni salvato con il defibrillatore. I fatti sono accaduti ieri sera, venerdì 9 febbraio, al centro sportivo Activa, al quartiere Farnesiana. Subito gli amici hanno lanciato l’allarme e in soccorso del 62enne sono intervenuti immediatamente i due gestori della struttura. Uno di questi è Luigi Mori: “La mia collega ha portato immediatamente il <strong>defibrillatore</strong> e io, dopo aver praticato un <strong>massaggio cardiaco manuale</strong>, ho iniziato ad applicare il dispositivo. Nel frattempo abbiamo contattato il 118 e al loro arrivo gli operatori sanitari hanno proseguito con la rianimazione”.</p>

<p></p>

<p>“Fortunatamente ho seguito un corso di aggiornamento per l’uso del defibrillatore a luglio ed ero fresco di ripasso, questo mi ha permesso di rimanere lucido per tutta la durata dell’intervento. Quando i soccorritori del 118 hanno preso il mio posto, invece, ho realizzato quello che era appena accaduto e mi è salita a mille l’adrenalina. Io non sono un medico e a prima vista, mentre lo caricavano sull’ambulanza, l’uomo mi sembrava in gravi condizioni, motivo per cui ho iniziato a chiedermi: ‘Avrò agito correttamente? Avrò sbagliato qualcosa?’ anche perché era la prima volta che mi capitava di intervenire con il defibrillatore. Questa mattina, invece, mi hanno chiamato e mi hanno comunicato che l’uomo non solo ha ripreso conoscenza, ma non ha nemmeno riportato danni neurologici. Per me è stata una gioia immensa, sono felice per lui, sono felice di aver agito correttamente e di aver contribuito a salvarlo. Ora mi piacerebbe incontrarlo” spiega Mori, emozionato.</p>

<p></p>

<p>Il centro Activa si è <strong>dotato di defibrillatore</strong> oltre sei anni fa, ben prima dell’entrata in vigore della legge che obbliga gli impianti sportivi a dotarsi di apparecchi salvavita: “E’ necessario – spiega Mori – non c’è nulla da dire. Sembra di avere uno strumento che non si userà mai, ma quando capita che serva è fondamentale”.</p>

<p>
    
        <a href="http://www.piacenza24.eu/arresto-cardiaco-gioca-calcetto-62enne-salvato-dagli-amici-col-defibrillatore/" target="_blank">Fonte</a>
    
</p>
