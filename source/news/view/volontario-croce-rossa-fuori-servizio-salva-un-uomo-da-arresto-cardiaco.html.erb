---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Volontario Croce Rossa Fuori Servizio Salva un Uomo da Arresto Cardiaco

date: 2019-12-16
image: https://images.prismic.io/philips-defibrillatori/7f25cff4-41e0-4608-8aa3-a609a1c3210d_arresto+cardiaco.jpg?auto=compress,format&rect=0,200,1600,667&w=960&h=400
fonte: https://www.liberta.it/news/cronaca/2019/12/14/arresto-cardiaco-alla-stazione-termini-volontario-piacentino-della-cri-salva-la-vita-a-un-75enne/
summary: >
        Un volontario della Croce Rossa di Piacenza salva la vita di un uomo alla stazione Termini di Roma
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Nei pressi della stazione di Termini di Roma, mentre un volontario della Croce Rossa di Piacenza, Italo Pasotti, stava attendendo il treno, ha notato un uomo accasciarsi a terra.</p>

<p>Si trattava di un 75enne, in arresto cardiaco, che è stato raggiunto in pochi attimi da alcuni operatori delle Ferrovie e da tanti passeggeri allarmati dalla situazione: “Ho notato immediatamente che gli erano stati <a href="https://www.defibrillatori-online.com/blog/defibrillazione/2017-09-28-come-si-usa-un-defibrillatore.html?utm_source=blog&utm_medium=post&utm_content=Volontario-Croce-Rossa-Fuori-Servizio-Salva-Uomo">applicati in maniera scorretta</a> gli elettrodi e quindi sono intervenuto per rimediare – afferma il volontario -. In quei frangenti non pensi ad altro che ad applicare sul campo ciò che hai appreso durante le lezioni teoriche e pratiche: così ho fatto per una ventina di minuti”.</p>

<p>Un’azione avvenuta sotto gli occhi di decine di persone e della figlia dell’uomo, prima dell’arrivo dell’ambulanza. Il 75enne, dopo interminabili momenti di apprensione, grazie alle scariche del defibrillatore e alle manovre di rianimazione del soccorritore, ha ripreso a respirare ed è stato successivamente condotto in ospedale.</p>

<p>“Le sensazioni derivanti da questo episodio non potrò mai scordarle: quando ho visto l’uomo reagire la soddisfazione è stata indescrivibile. Come del resto lo stress e la fatica mentale che al termine mi hanno letteralmente prosciugato”.</p>

<p>L’uomo rimasto vittima di arresto, affetto da gravi patologie cardiache, si trova ovviamente ricoverato in ospedale e non è ancora fuori pericolo. Ma è vivo grazie all’intervento di un “novello” soccorritore, orgoglio della Croce Rossa di Piacenza.</p>

<p>
    
        <a href="https://www.liberta.it/news/cronaca/2019/12/14/arresto-cardiaco-alla-stazione-termini-volontario-piacentino-della-cri-salva-la-vita-a-un-75enne/" target="_blank">Fonte</a>
    
</p>
