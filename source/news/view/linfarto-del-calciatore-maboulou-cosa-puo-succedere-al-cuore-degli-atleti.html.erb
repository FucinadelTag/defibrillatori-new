---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        L'infarto del calciatore Maboulou, cosa può succedere al cuore degli atleti

date: 2021-01-15
image: https://images.prismic.io/philips-defibrillatori/93e9ecf5-e383-4605-9cc0-36d7b7d210e4_Maboulou.jpg?auto=compress,format&rect=0,88,1200,500&w=960&h=400
fonte: https://www.repubblica.it/salute/2021/01/12/news/l_infarto_del_calciatore_maboulou_morto_in_campo_come_fare_prevenzione-282224514/
summary: >
        Famoso per le reti segnate all’Olympique Marsiglia qualche anno fa, è stato colpito da arresto cardiaco a soli 30 anni ed è morto in campo
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>CRISTOPHER Maboulou, trent’anni, ex- Bastia, divenuto famoso nel calcio per le due reti segnate all’Olympique Marsiglia qualche anno fa, è morto su un campo di calcio alla periferia di Parigi. Le cronache sportive parlano di<strong> arresto cardiaco</strong>, di uno sportivo che si accascia e non torna in vita. Pur se non si conoscono con esattezza i motivi del decesso, la morte dello sportivo ripropone il tema dell’arresto cardiaco, evenienza che colpisce circa 60.000 persone ogni anno in Italia. Anche se si parla di arresto, spesso in queste situazioni il cuore &quot;va a mille&quot;, ma è praticamente fuori giri. Se non si interviene entro cinque minuti le probabilità di salvare una vita diventano sempre più flebili. In pratica il cuore viene <strong>improvvisamente colpito da una tempesta elettrica</strong> che lo paralizza. Quando sopraggiunge questa “paralisi” dovuta a una <strong>aritmia maligna</strong> (la più frequente è la<strong> fibrillazione ventricolare</strong>) ci sono solo tre cose che possono aiutare. Due di queste possono essere fatte anche da qualunque cittadino che sia stato addestrato alla rianimazione con un breve corso (il BLSD o Basic Life Support Defibrillation): il massaggio cardiaco, l’uso del defibrillatore e la chiamata del sistema di soccorso”. A quel punto possono intervenire gli operatori sanitari. Ma prima, salvare una vita dipende da chi si trova vicino a chi soffre: mediamente ogni minuto che passa, infatti, fa calare dell’8 per cento la possibilità di sopravvivenza.</p>

<h2><strong>L’impegno dei cardiologi</strong></h2>

<p>“Eventi tragici come questo, che ha interessato un giovane calciatore, devono fare accendere con potenza i riflettori sull’importanza di una prevenzione cardiovascolare efficace, precoce e senza sconti – puntualizza Michele Gulizia, presidente della Fondazione per il Tuo cuore dei cardiologi ospedalieri italiani e direttore della Cardiologia dell’ospedale Garibaldi-Nesima di Catania. È fondamentale una salvaguardia dello stato di salute cardiovascolare attraverso controlli cardiologici accurati, da svolgere anche in pieno benessere. A maggior ragione nello <strong>sport agonistico </strong>dove, a causa delle continue sollecitazioni che il sistema cardiovascolare subisce per la complessità del gesto sportivo agonistico, questi controlli vanno ripetuti alla minima avvisaglia, senza aver timore di fermare un atleta in corsa, ma avendo cura prima della sua salute piuttosto che del successo sportivo. Il cuore di un atleta viene spesso impegnato oltremisura, in un gesto sportivo competitivo e ad alta intensità che non lascia molto spazio al recupero. Lo sport va dunque sempre eseguito in sicurezza cardiovascolare e questo vale per tutti”.</p>

<h2><strong>Puntare sulla prevenzione</strong></h2>

<p>La prevenzione, insomma, si conferma la prima arma contro le malattie cardiovascolari. Le <strong>morti cardiache improvvise</strong> sono quasi tutte secondarie ad arresto cardiaco, e che in una stragrande quantità di casi un cuore può essere rianimato da un qualunque cittadino, anche non sanitario, che conosca i principi della Rianimazione Cardio-Polmonare (RCP) e che abbia partecipato con profitto a uno dei tanti corsi BLS e BLSD che organizziamo in tutta Italia. “Sono manovre semplici da imparare, anche con l’uso del defibrillatore semiautomatico esterno, che in molti Paesi civili si insegnano già a scuola sin dalle classi medie e fino a quelle superiori – conclude Gulizia. In questo senso, a febbraio come ogni anno si svolgerà il consueto appuntamento di Cardiologie Aperte, giunto alla quindicesima edizione, che per quest’anno, a causa della necessità di contenere la diffusione pandemica</p>

<p>
    
        <a href="https://www.repubblica.it/salute/2021/01/12/news/l_infarto_del_calciatore_maboulou_morto_in_campo_come_fare_prevenzione-282224514/" target="_blank">Fonte</a>
    
</p>
