---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Bologna Cardioprotetta: 15 Nuovi Defibrillatori Nei Luoghi Pubblici Più Frequentati

date: 2020-01-03
image: https://images.prismic.io/philips-defibrillatori/8509b71a-e8f6-4685-893d-a778b500019a_defibrillatore+piazza.jpg?auto=compress,format&rect=0,133,800,333&w=960&h=400
fonte: http://www.bolognatoday.it/salute/defibrillatori-citta-bologna-progetto.html
summary: >
        Defibrillatori utilizzabili 24 ore su 24 e a disposizione dei bolognesi per far fronte all’arresto cardiaco 
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Bologna sempre più cardioprotetta con l&#39;installazione di altri 15 defibrillatori  utilizzabili anche da personale non sanitario, 24 ore su 24, e posizionati nei luoghi più frequentati della città. È questo il progetto già approvato dalla giunta comunale e contenuto nella convenzione che stipuleranno Amministrazione comunale, AUSL di Bologna – Dipartimento di Emergenza e Centrale Operativa 118, associazione volontaria Pubblica assistenza Città di Bologna Onlus e associazione Piccoli Grandi Cuori Onlus.</p>

<p></p>

<p>L’arresto cardiaco può colpire ovunque e chiunque (è sconcertante <a href="https://www.defibrillatori-online.com/blog/arresto-cardiocircolatorio/2016-12-14-quanto-e-diffuso-larresto-cardiaco.html?utm_source=blog&utm_medium=post&utm_content=Bologna-Cardioprotetta-15-Nuovi-Defibrillatori">quanto sia diffuso l’arresto cardiaco</a>). E l’unico modo per far fronte a questo evento di estrema pericolosità ed urgenza è <a href="https://www.defibrillatori-online.com/blog/arresto-cardiocircolatorio/2016-12-29-come-fare-il-massaggio-cardiaco.html?utm_source=blog&utm_medium=post&utm_content=Bologna-Cardioprotetta-15-Nuovi-Defibrillatori">praticare il massaggio cardiaco</a> e usare il più presto possibile un defibrillatore. Le città italiane si stanno dotando di defibrillatori semiautomatici esterni per dotare il territorio di quanti più defibrillatori possibile, <strong>accessibili sempre</strong> e non installati in luoghi che hanno orari di chiusura, serali, notturni o durante le festività. Infatti un defibrillatore nascosto in un cassetto, o chiuso in una teca con il lucchetto, o dietro a una saracinesca chiusa, è un defibrillatore inutile, poiché non può essere usato dai cittadini quando necessario.</p>

<p>Altrettanto importante è diffondere la cultura del pronto intervento anche da parte di operatori &quot;laici&quot; che siano formati e aggiornati.</p>

<p></p>

<h2>Dove Verranno Installati i Nuovi Defibrillatori a Bologna</h2>

<p>I primi defibrillatori previsti dalla convenzione verranno installati nei pressi di piazza Maggiore e di via Indipendenza all&#39;altezza di via Righi. Si proseguirà poi con piazza Medaglie d&#39;Oro, piazza della Mercanzia, con la zona universitaria, tra piazza Verdi e via Zamboni, e in seguito anche nei Giardini Margherita e nei quartieri. Gli apparecchi saranno acquistati dalle associazioni Pubblica assistenza Onlus (che si accollerà anche i costi di funzionamento e manutenzione) e Piccoli Grandi cuori, così come le teche ad alta visibilità all&#39;interno delle quali saranno installati. L&#39;Amministrazione si impegnerà a seguire l&#39;iter per il rilascio dei permessi e delle autorizzazioni necessarie all&#39;installazione e a sostenere il costo delle utenze per il funzionamento degli apparecchi. Gli operatori del 118 terranno i corsi di formazione e informazione sul corretto utilizzo dei DAE rivolti alla cittadinanza e all’interno delle scuole.</p>

<p>Il progetto Bologna città cardioprotetta si inserisce nel più ampio quadro di iniziative promosse e supportate dall&#39;Amministrazione comunale per ampliare la rete dei defibrillatori e dei soccorritori laici come quello che coinvolge i tassisti, le scuole e gli impianti sportivi.</p>

<p>
    
        <a href="http://www.bolognatoday.it/salute/defibrillatori-citta-bologna-progetto.html" target="_blank">Fonte</a>
    
</p>
