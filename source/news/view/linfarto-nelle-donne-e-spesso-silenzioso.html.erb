---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        L'infarto nelle donne è spesso silenzioso

date: 2021-05-05
image: https://images.prismic.io/philips-defibrillatori/e5e71a4f-4f37-4228-bb63-627d5a4d70a6_153453093-42a1b570-455b-4f61-9aae-5cb1e5cbde4a.jpg?auto=compress,format&rect=0,88,1200,500&w=960&h=400
fonte: https://www.fondazioneveronesi.it/magazine/articoli/cardiologia/linfarto-nelle-donne-e-spesso-silenzioso
summary: >
        Soprattutto in età giovanile la donna non manifesta il dolore al petto caratteristico di un infarto. La conseguenza: un ritardo nella diagnosi
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Se si chiedesse di descrivere un individuo colpito da <strong>infarto</strong>, in molti lo rappresenterebbero così: uomo, di età avanzata e con il tipico dolore al torace che rende riconoscibile una coronaropatia acuta. Vero, ma la realtà non è solo questa. Primo, perchè una ridotta percentuale di pazienti <strong>non manifesta questo tipo di dolore</strong> e di questa <strong>la maggior parte sono donne</strong>. Secondo, perchè, oggi, al pronto soccorso si presentano <strong>anche i giovani</strong>, in numero maggiore rispetto al passato.</p>

<h2><strong>Lo studio</strong></h2>

<p>Ad accendere una luce sulla situazione attuale è il lavoro svolto dai ricercatori statunitensi del McGill University Health Centre, pubblicato su <em>JAMA</em>. Analizzando le cartelle cliniche di 1.015 pazienti, tra i 18 e i 55 anni, ricoverati per sindrome coronarica acuta, è stato osservato che sono soprattutto <strong>le donne ad avere un infarto silenzioso: una su cinque</strong>. Solo il 13 per cento dei giovani uomini, invece, non segnala un dolore al petto. Se da un lato l’assenza di questo campanello d’allarme può ritardare la chiamata al 118 e la diagnosi, dall’altro <strong>non corrisponde a un quadro clinico meno grave</strong> e «paradossalmente a volte accade proprio il contrario» spiega Francesco Bovenzi, direttore di ANMCO (Associazione Nazionale Medici Cardiologi Ospedalieri). «Nelle giovani donne è più facile sbagliare la diagnosi. Se non c’è dolore toracico ci sono altri sintomi da non sottovalutare: <strong>sudorazione, vomito, ansia, mancanza di aria, dolore al dorso, dolore alla mandibola</strong>». Nell’80 per cento dei casi, però, il<strong> dolore toracico</strong>, che si può anche irradiare alle spalle, rimane il sintomo chiave per identificare l’ostruzione di una coronaria.</p>

<h2><strong>Grazie alla medicina di genere</strong></h2>

<p>Oggi inizia a consolidarsi la differenza tra donna e uomo, e si raccolgono conferme che esistono fattori di rischio, incidenza di patologie e sintomi <strong>specifici nei due sessi</strong>. Il cuore può ammalarsi in modo diverso: ad alte concentrazioni nell’età fertile, <strong>gli estrogeni svolgono un ruolo protettivo</strong> sulle coronarie delle donne, abbassando il rischio di infarto <strong>fino a cinque volte meno</strong> rispetto ai coetanei maschi. Con la menopausa, e il crollo ormonale, <strong>questo rischio inizia ad aumentare</strong>. «Si equivale nel primo periodo, dopo i 75 anni l’incidenza di mortalità ed eventi cardiovascolari di tipo ischemico nelle donne è molto più alta che negli uomini», prosegue.</p>

<p><strong>PIU’ GIOVANI AL PRONTO SOCCORSO- </strong>La ricerca statunitense mette in luce un altro punto: si può essere colpiti da infarto anche in giovane età. «Finora questa fascia d’età è stata poco considerata. <strong>Oggi vediamo molti più casi legati a molte cause:</strong> droga, alcol, fumo, alimentazione ma anche stress per precarietà e stile di vita scorretto». Tutti elementi con cui <strong>si può intervenire con la prevenzione</strong> «purchè inizi da subito e sia continuativa per incidere realmente sulla salute individuale»</p>

<p>
    
        <a href="https://www.fondazioneveronesi.it/magazine/articoli/cardiologia/linfarto-nelle-donne-e-spesso-silenzioso" target="_blank">Fonte</a>
    
</p>
