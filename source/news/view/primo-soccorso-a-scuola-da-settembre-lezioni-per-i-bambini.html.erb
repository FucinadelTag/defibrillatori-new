---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Primo Soccorso a Scuola: Da Settembre Lezioni per i Bambini

date: 2018-07-16
image: https://philips-defibrillatori.cdn.prismic.io/philips-defibrillatori/f490dffa607c26579107bbff03c9225b86c44a17_primo-soccorso1.jpg
fonte: https://www.universomamma.it/primo-soccorso-a-scuola-lezioni-per-bambini/
summary: >
        Per l'anno scolastico 2018/2019 gli alunni dalla scuola materna alla scuola superiore impareranno le tecniche di primo soccorso, fino al massaggio cardiaco e l'uso del defibrillatore
---

<div  class="show-for-small-only">
<a href="#form">
    <hr>
    <img src="/images/banner-mobile-DAE.png" alt="Defibrillatore Philips" />
    <hr>
</a>
</div>

<p>Una iniziativa importante, utile e bella. Dal prossimo settembre, quando inizierà il nuovo anno scolastico, partiranno i corsi di Primo soccorso per tutti i bambini in tutte le scuole italiane. Si tratta di una vera e propria rivoluzione culturale per il nostro Paese</p>

<h2>Corsi di Primo Soccorso a scuola per bambini</h2>

<p>Con l’inizio del prossimo anno scolastico partiranno nelle scuole italiane corsi di Primo soccorso per bambini, anche di scuola materna.</p>

<p>L’obiettivo dei <strong>corsi di Primo soccorso</strong> è quello di insegnare a bambini e ragazzi a:</p>

<ul><li>riconoscere le situazioni di pericolo e le circostanze che richiedono l’intervento di un adulto o dell’ambulanza,</li><li>apprendere il funzionamento e l’utilizzo di un defibrillatore e</li><li>insegnare le manovre di primo soccorso, come il massaggio cardiaco, la disostruzione delle vie aeree e il primo soccorso nel trauma.</li></ul>

<p>Si tratta delle principali nozioni che alunne e alunni, studentesse e studenti delle scuole italiane, dall’infanzia alla secondaria di II grado, acquisiranno partecipando al percorso formativo “Primo soccorso a scuola”, questo il nome ufficiale del progetto.</p>

<p>Il progetto è stato realizzato dal Ministero dell’Istruzione, dell’Università e della Ricerca Miur e dal Ministero della Salute, in collaborazione con il SIS 118 (Società italiana sistema 118). Il progetto attua il comma 10 dell’articolo 1della legge 107 del 2015, la “Buona Scuola”.</p>

<p>I percorsi didattici, previsti dalla legge sulla Buona Scuola, sono stati presentati nel novembre 2017 al Miur, poi sono stati oggetto di sperimentazione per due mesi, a febbraio e marzo 2018, nelle scuole di tredici province, dalla scuola dell’infanzia alla secondaria di secondo grado, coinvolgendo 4.500 studenti.</p>

<p>I corsi si sono tenuti nelle province di</p>

<ul><li>Taranto,</li><li>Vibo Valentia,</li><li>Sassari,</li><li>Salerno,</li><li>Campobasso,</li><li>Latina,</li><li>Pistoia,</li><li>Perugia,</li><li>Macerata,</li><li>Savona,</li><li>Sondrio,</li><li>Padova,</li><li>Trieste.</li></ul>

<p>Per ciascuna provincia sono state selezionate 14 classi:</p>

<ul><li>1 classe della scuola dell’infanzia;</li><li>1 classe seconda e 2 classi quinte della scuola primaria;</li><li>2 classi prime e 2 classi seconde della scuola secondaria di primo grado;</li><li>2 classi seconde, 2 classi quarte e 2 classi quinte della scuola secondaria di secondo grado.</li></ul>

<p class="block-img"><img src="https://philips-defibrillatori.cdn.prismic.io/philips-defibrillatori/3b87ad0b4e60454f7812cc386d66bceb6eee9e7e_primo-soccorso.jpg" alt="" width="1000" height="734" /></p>

<p>I corsi di Primo soccorso nelle scuole sono stati realizzati dagli <strong>operatori del 118</strong> di Sis(Società italiana sistema 118), delle società scientifiche e del volontariato, insieme alle e agli insegnanti e ai dirigenti scolastici. Le lezioni sono state effettuate con l’impiego del materiale didattico originale e in maniera conforme alle linee guida internazionali. Grande è stato il consenso e l’entusiasmo manifestato dai bambini e ragazzi che hanno partecipato alle lezioni. Ha affermato Mario Balzanelli, presidente del Sis 118.</p>

<p>Naturalmente il <strong>programma</strong> è state <strong>distinto in base alle età</strong>:</p>

<ul><li>alle <strong>scuole materne</strong> i più piccoli hanno imparato a riconoscere i pericoli importanti per se stessi, la relazione di aiuto all’adulto, la chiamata al 118.</li><li>i bambini delle <strong>elementari</strong> a fine corso sono stati in grado di riconoscere un arresto cardiaco e di fare il massaggio, di intervenire per togliere un corpo estraneo dalle vie aeree.</li><li>i <strong>ragazzi delle medie</strong> sono diventati capaci di praticare la respirazione artificiale, effettuare il primo soccorso per fermare un’emorragia, intervenire su ustioni e fare il massaggio cardiaco.</li><li>agli <strong>studenti delle scuole superiori</strong> sono stati insegnati l’uso del defibrillatore nell’adulto e in età pediatrica, le manovre importanti per l’apertura delle vie aeree, medicare ferite, stabilizzare il collo, immobilizzare gli arti.</li></ul>

<p>Le lezioni di Primo Soccorso a scuola rappresentano “una grande operazione culturale, che vede l’Italia ai primi posti nel mondo e maglia rosa per l’iniziativa che ha riguardato le lezioni ai bambini dell’asilo“, la grande novità.</p>

<p>Terminata la sperimentazione dei corsi e dopo la presentazione dei report territoriali, è stato definito il programma formativo per far partire del progetto dei corsi di Primo soccorso nell’anno scolastico 2018/2019.</p>

<p>“Con questo progetto sulle manovre salvavita insegnate ai giovani saranno formati 5 milioni di studenti e 800 mila tra professori e personale Ata“, ha dichiarato Balzanelli. “Ogni anno con la Maturità usciranno dalle scuole 500 mila giovani in grado di usare un defibrillatore e con un certificato Blsd“, ha aggiunto.</p>

<p>
    
        <a href="https://www.universomamma.it/primo-soccorso-a-scuola-lezioni-per-bambini/" target="_blank">Fonte</a>
    
</p>
