---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Sedicenne perde i sensi in campo. Rianimato col defibrillatore

date: 2021-09-06
image: https://images.prismic.io/philips-defibrillatori/bd102e52-7113-4413-86d8-553736193049_Sport.jpg?auto=compress,format&rect=0,80,1200,500&w=960&h=400
fonte: https://www.ecodibergamo.it/stories/bergamo-citta/malore-mentre-gioca-a-calcio-grave-un-16enne-a-villa-dalme_1406154_11/
summary: >
        Paura per un giovane durante una partita a calcetto il sabato sera al centro sportivo. L’allarme degli amici. Cruciale l’intervento di un tecnico della società con il defibrillatore.
---

<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>«Mi sento un po’ stanco: mi fermo un attimo». Tempo di finire la frase, che un ragazzino sedicenne ha <strong>perso i sensi nel campo da calcio</strong> del centro sportivo ed è stato rianimato da un tecnico della società sportiva, che ha utilizzato il <strong>defibrillatore installato nella struttura</strong>. Tutto è avvenuto un quarto d’ora prima delle 20 al centro sportivo: in campo c’erano alcuni ragazzi che stavano facendo una partita a calcio. La società sportiva concede il campo in affitto a chi lo vuole utilizzare per partite tra amici, sempre mantenendo una supervisione della struttura sportiva. E così è avvenuto sabato sera, quando nei campi c’erano comunque alcuni tecnici della società sportiva del paese. A dare l’allarme sono stati gli amici del sedicenne: il ragazzino stava giocando già da un po’, quando ha avvertito i compagni che si sentiva stanco e che si sarebbe fermato. Si è dunque portato verso le gradinate vicino al rettangolo verde, dove è caduto a terra privo di sensi.</p>

<p>In pochi istanti gli amici si sono resi conto di quello che stava accadendo: lo hanno infatti visto <strong>a terra incosciente</strong>. L’<strong>allarme è stato molto tempestivo</strong>: in casi del genere intervenire in tempi rapidi è fondamentale. Il primo a raggiungere il ragazzo è stato il tecnico della società sportiva: con sé aveva il «<strong>Dae</strong>», acronimo di «Defibrillatore automatico esterno» in dotazione al centro sportivo già da qualche tempo. Il tecnico ha praticato le manovre di rianimazione al ragazzo. Contemporaneamente – come prevede la procedura – è stato avvertito il 112. Ai campi sportivi sono giunti i mezzi del 118: l’automedica e un’ambulanza della Croce rossa.</p>

<p>Il personale sanitario ha portato avanti le manovre di rianimazione e il sedicenne è stato così trasferito in codice rosso all’ospedale di Bergamo e lì ricoverato. Nel frattempo sono stati avvisati anche i genitori, che hanno raggiunto la struttura sanitaria. </p>

<p>
    
        <a href="https://www.ecodibergamo.it/stories/bergamo-citta/malore-mentre-gioca-a-calcio-grave-un-16enne-a-villa-dalme_1406154_11/" target="_blank">Fonte</a>
    
</p>
