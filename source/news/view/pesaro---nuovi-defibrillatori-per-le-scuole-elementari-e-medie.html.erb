---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Pesaro - Nuovi defibrillatori per le scuole elementari e medie

date: 2016-04-12
image: https://prismic-io.s3.amazonaws.com/philips-defibrillatori/e13bf3a42a4725510cb9632c68fb117a25a2bb05_thumb.jpeg
fonte: http://www.ilrestodelcarlino.it/pesaro/scuola-nuovi-defibrillatori-1.2036915
summary: >
        Pesaro segue l'esempio di Verona e si afferma come il secondo comune d'Italia impegnatosi a garantire in prima persona la presenza dei defibrillatori in tutte le scuole comunali - elementari e medie - e gli impianti sportivi. La collaborazione con la Croce Rossa di Pesaro ha inoltre permesso di formare un apposito nucleo tra docenti, personale Alta e referenti associazioni sportive.
---

<p>«Siamo <strong>il secondo Comune in Italia</strong>, dopo Verona, ad aver deciso con<strong> responsabilità</strong>, che il <strong>defibrillatore</strong> dovesse essere <strong>presente, in quanto strumento salva-vita, in tutte le palestre delle scuole comunali elementari, le medie e in altri impianti sportivi comunali, dove operano anche le associazioni sportive.</strong> Tutte queste strutture verranno dotate di defibrillatori entro la fine di questo mese».</p>

<p>Lo ha affermato, con orgoglio, Mila Della Dora assessore allo Sport del Comune di Pesaro, la mattinadel 5 marzo nella sala del consiglio comunale nel presentare il progetto portato avanti in stretta collaborazione con la Croce Rossa di Pesaro, della quale erano presenti il direttore e due delegati.</p>

<p>«Finora il Comune di Pesaro aveva installato il defibrillatore in nove palestre, mentre l’associazione Le strade di Luca ne aveva donato uno ad un altro istituto comprensivo pesarese – ricorda Mila Della Dora –. <strong>Entro aprile, i defibrillatori verranno installati in altri venti strutture tra palestre e impianti sportivi di proprietà comunale. Intanto a marzo la Croce Rossa di Pesaro ha formato 130 persone tra docenti, personale Ata e referenti di associazioni sportive e presto formeremo altro personale non sanitario che potrà così utilizzare i defibrillatori.</strong> Inoltre, insieme alla Croce Rossa, ci recheremo in quattro o cinque scuole per fare vedere agli studenti come funzionano gli strumenti salva-vita».</p>

<p>«Abbiamo subito sposato l’idea del Comune di dotare tutti gli istituti scolastici comunali di defibrillatori – assicura Benjamin Gunsch direttore della Croce Rossa di Pesaro –. <strong>Il progetto ha durata di otto anni</strong>: <strong>la Croce Rossa di Pesaro si è impegnata con il Comune a formare il personale e ad occuparsi della manutenzione dei defibrillatori.</strong> Daniele Allegrucci, nostro delegato tecnico, ha fatto i sopralluoghi nelle palestre e negli altri impianti sportivi per individuare i posti più idonei dove installare i defibrillatori, mentre Elisa Lenti delegata per l’area formazione e salute del comitato Croce Rossa di Pesaro ha formato in una settimana oltre 130 persone i quali hanno seguito un corso di cinque ore di formazione teorica e pratica. Ringrazio quindi Domenico Mora della ditta Physio Control, dalla quale abbiamo acquistato i defibrillatori».</p>

<p>«Al termine del corso, tenuto da sette istruttori Full D. (abilitati a insegnare a personale sanitario e civile) della Croce Rossa – ha aggiunto Elisa Lenti – è stato consegnato ai partecipanti un attestato che ha validità due anni: dopo bisogna sottoporsi ad un aggiornamento».</p>

<p>Segnaliamo le scuole con le relative palestre in cui verranno installati i defibrillatori entro aprile: Istituto comprensivo «Gaudiano», palestra Carducci Vecchia; «Gaudiano», palestra Carducci Nuova; «Villa S. Martino», palestra via Leoncavallo; Gaudiano «O. Giansanti», palestra viale Monfalcone; palestra scolastica comunale in via Turati; «Olivieri» in via Confalonieri; «Gaudiano», palestra in piazza Del Monte; «Elio Tonelli» a Santa Maria Delle Fabbrecce; «Pirandello», palestra in via Recchi; «Pirandello», palestra a Santa Maria dell’Arzilla; «Villa San Martino», palestra Manzoni; Istituto superiore scolastico Santa Marta – G. Branca, palestra in Strada delle Marche; palestra scolastica comunale via Ugo Bassi a Villa Fastiggi; «Dante Alighieri», palestra Mascarucci in via Agostini; «Cantarini», palestra in via del Carso; «Villa San Martino, palestra don Milani; «Olivieri», palestra largo Bacelli; «Gaudiano», palestra in via Mazza; scuola elementare palestra Borgo Santa Maria; scuola elementare «Collodi», palestra in via Ugolini.</p>

<p>Di seguito ricordiamo invece gli impianti sportivi in cui sono già stati installati i defibrillatori: Campo Scuola, palestra Celletta, palestra Galilei, palestra Kennedy, palestra Ledimar, palestra Pirandello-Nanterre, pala 3 Villa Ceccolini, palasport in viale dei Partigiani, palestra Dante Alighieri in via Gattoni; palestra Leopardi.<br></p>

<p>
    <a href="http://www.ilrestodelcarlino.it/pesaro/scuola-nuovi-defibrillatori-1.2036915" target="_blank">Fonte</a>
</p>