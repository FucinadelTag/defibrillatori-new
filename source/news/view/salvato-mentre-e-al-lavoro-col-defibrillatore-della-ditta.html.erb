---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Salvato mentre è al lavoro col defibrillatore della ditta

date: 2016-06-06
image: https://prismic-io.s3.amazonaws.com/philips-defibrillatori/d3abfe0b92e45f8cc185c2069c167d06ada61c2f_image.jpg
fonte: http://iltirreno.gelocal.it/montecatini/cronaca/2016/06/04/news/salvato-mentre-e-al-lavoro-col-defibrillatore-della-ditta-1.13603022
summary: >
        I colleghi del quarantenne di Pescia colpito da infarto hanno applicato all’uomo due scariche risultate fondamentali, poi sono intervenuti i soccorsi
---

<p>PESCIA. È stato <strong>salvato dall&#39;infarto un paziente di 40 anni, mentre era al lavoro</strong>, grazie ai colleghi e alla perfetta sequenza degli interventi, alla professionalità degli operatori, alle competenze dei volontari e alla sinergia tra più servizi (centrale operativa 118, cardiologia, emodinamica). È accaduto a Pescia. La centrale operativa 118 Empoli-Pistoia ha ricevuto <strong>una richiesta di soccorso da una ditta farmaceutica per un uomo in arresto cardiaco</strong>. Subito l&#39;infermiera, attraverso l&#39;immediato utilizzo dell&#39;intervista telefonica, si è resa conto della gravità della situazione attivando in codice rosso l&#39;automedica di Pescia e l&#39;ambulanza della Misericordia di Uzzano. Nell&#39;attesa dell&#39;arrivo dei soccorsi, l&#39;automedica è giunta sul posto in otto minuti, mentre l&#39;ambulanza in nove minuti dalla chiamata, l&#39;infermiera ha impartito le istruzioni pre-arrivo facendo effettuare le manovre di rianimazione da parte del personale presente.</p>

<p></p>

<p><strong>Fondamentale la presenza nella ditta di un defibrillatore semiautomatico e di personale formato ed abilitato all&#39;uso</strong> (sono state erogate due scariche). Era la prima volta che accadeva all&#39;interno di un ambiente di lavoro. Nella registrazione del 118 si sentono al telefono le voci concitate dei colleghi e quella dell&#39;infermiera Roberta Conti che con precisione impartisce le istruzioni di soccorso: <strong>il paziente è a terra, privo di conoscenza e non respira ma i suoi colleghi svolgono tutte le manovre necessarie</strong>: gli liberano il torace dagli indumenti, gli praticano il massaggio cardiaco e poi la defibrillazione.</p>

<p></p>

<p>Una volta giunto l&#39;equipaggio sanitario <strong>il paziente è stato sottoposto a manovre di rianimazione avanzate</strong>, defibrillato altre due volte effettuata la necessaria farmaco terapia; tutto questo ha permesso il ripristino dei parametri vitali del paziente. A quel punto evidenziata la causa dell&#39;arresto cardiaco e cioè un infarto del miocardio, è stata applicata la procedura con trasmissione dell&#39;Ecg (elettrocardiogramma) in centrale operativa e da qui in ospedale al reparto dove il cardiologo, confermata la diagnosi, ha attivato la sala di emodinamica dove lo stesso paziente è stato direttamente trasportato e da qui, una volta effettuata l&#39;angioplastica, in terapia subintensiva del livello 1 dell&#39;ospedale San Jacopo di Pistoia, dove il paziente è tutt&#39;ora ricoverato.</p>

<p></p>

<p>ll caso clinico testimonia come la <strong>catena dei soccorsi abbia perfettamente funzionato fin dalla chiamata e dalle prime manovre di rianimazione effettuate dalle persone presenti sul posto</strong>. Altro elemento <strong>fondamentale è stata la presenza del defibrillatore semiautomatico</strong>, con personale abilitato, all&#39;interno della ditta. Decisiva anche la professionalità del personale della centrale operativa 118 e di quello intervenuto sul posto, sia quello volontario dell&#39;ambulanza che del medico e dell&#39;infermiere dell&#39;automedica.</p>

<p></p>

<p>Il sistema di emergenza e urgenza della centrale operativa 118 Empoli-Pistoia è un modello di riferimento: i mezzi di soccorso sono infatti dotati dei defibrillatori - che inviano in tempo reale i tracciati dell&#39;elettrocardiogramma alla centrale operativa così è possibile effettuare subito una prima diagnosi e attivare il percorso assistenziale per il paziente. Tutto questo permette di ottenere eccezionali risultati: la riperfusione dei pazienti avviene in media entro 80 minuti.</p>

<p>
    <a href="http://iltirreno.gelocal.it/montecatini/cronaca/2016/06/04/news/salvato-mentre-e-al-lavoro-col-defibrillatore-della-ditta-1.13603022" target="_blank">Fonte</a>
</p>