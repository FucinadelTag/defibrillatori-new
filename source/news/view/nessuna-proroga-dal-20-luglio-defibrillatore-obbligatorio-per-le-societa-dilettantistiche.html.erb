---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Nessuna proroga, dal 20 luglio defibrillatore obbligatorio per le società dilettantistiche

date: 2016-07-11
image: https://prismic-io.s3.amazonaws.com/philips-defibrillatori/9b57697cbd7576744f23107f5d4a5115a402a571_maxresdefault.jpg
fonte: http://www.varesenews.it/2016/07/nessuna-proroga-dal-19-luglio-defibrillatore-obbligatorio-per-le-societa-dilettantistiche/534908/
summary: >
        Dal 20 luglio entrerà in vigore il decreto Balduzzi e tutte le Asd o Ssd dovranno obbligatoriamente essersi munite di defibrillatori
---

<p>«Dopo la mancata approvazione al Senato dell’emendamento presentato dalla Conferenza delle Regioni e Province autonome, lo scorso 24 marzo, che prevedeva una razionalizzazione delle associazioni sottoposte all’obbligo del defibrillatore con la responsabilità dell’acquisto in capo al gestore o al proprietario dell’impianto, <strong>non è stata concessa nessuna ulteriore proroga del decreto Balduzzi e, dal prossimo 20 luglio, l’utilizzo di defibrillatori semiautomatici e di eventuali altri dispositivi salvavita diventa obbligatorio</strong>». A dirlo è stato l’assessore allo Sport e Politiche per i giovani di Regione Lombardia Antonio Rossi.</p>

<p></p>

<h3><strong>Chi è interessato dall&#39;obbligo</strong></h3>

<p>L’obbligo riguarda le <strong>Associazioni sportive dilettantistiche (Asd) o le Ssd (Società Sportive Dilettantistiche) che dovranno quindi essere fornite di defibrillatore durante lo svolgimento dell’attività sportiva</strong>, sia in allenamento che nelle competizioni ufficiali.</p>

<p>Rimangono <strong>esenti dall’obbligo le società dilettantistiche che svolgono attività sportive con ridotto impegno cardiocircolatorio</strong>, quali bocce (escluse bocce in volo), biliardo, golf, pesca sportiva di superficie, caccia sportiva, sport di tiro, giochi da tavolo e sport assimilabili.<br><strong>L’onere della dotazione del defibrillatore semiautomatico e della sua manutenzione è a carico della società.</strong> Le realtà che operano in uno stesso impianto sportivo, ivi compresi quelli scolastici, possono consorziarsi con i gestori o proprietari d’impianto sia delle palestre scolastiche che dei centri sportivi comunali.<br>Le società singole o associate possono demandare l’onere della dotazione e della manutenzione del defibrillatore semiautomatico al gestore dell’impianto attraverso un accordo che definisca anche le responsabilità in ordine all’uso e alla gestione.</p>

<p></p>

<h3><strong>Il bando regionale</strong></h3>

<p>L’assessore Rossi ricorda quindi che il bando di Regione Lombardia per la concessione di contributi regionali per l’attività ordinaria delle Associazioni e Società sportive dilettantistiche lombarde, Comitati/Delegazioni regionali delle FSN e Discipline sportive associate prevedeva anche, nelle spese ammissibili per la partecipazione (Allegato 1 – punto H), l’acquisto di defibrillatori e le spese per l’assistenza sanitaria (servizi di ambulanza, materiale di pronto soccorso, personale sanitario e parasanitario), comprese le spese di frequenza a specifici corsi per l’acquisizione di attestazione rilasciata dai centri di formazione BLSD (Basic Life Support – early Defibrillation – Supporto di base delle funzioni vitali – Defibrillazione precoce) riconosciuti da AREU – Azienda Regionale Emergenza Urgenza.<br>«Sul nostro territorio – dichiara l’assessore Rossi – ci sono alcune realtà che a livello locale hanno trovato modalità di semplificazione e di collaborazione con i comuni, le scuole e le Asd che utilizzano gli impianti, e che possono essere presi come modelli da replicare. Alcuni comuni sul territorio lombardo hanno deciso, in collaborazione con le proprie associazioni sportive, di acquistare il defibrillatore e occuparsi della manutenzione dotandone tutte le palestre comunali e scolastiche e lasciando in capo alle varie associazione che utilizzano l’impianto, l’obbligo di avere la presenza dell’operatore abilitato e, attraverso un semplice registro presente nella struttura annotare la verifica, a inizio e fine usufrutto della stessa, che lo strumento sia funzionale e integro».<br>«Con un semplice accordo di collaborazione – conclude l’assessore – si è risolto il problema di reciproche responsabilità. Una soluzione interessante che può essere presa come modello per aiutare le Asd senza doverle obbligare ad acquistare ciascuno un defibrillatore».</p>

<p>
    <a href="http://www.varesenews.it/2016/07/nessuna-proroga-dal-19-luglio-defibrillatore-obbligatorio-per-le-societa-dilettantistiche/534908/" target="_blank">Fonte</a>
</p>