---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
title: >
        Provincia di Pisa - A sirene spiegate verso cani e gatti in difficolta'.

date: 2014-11-27
image: https://prismic-io.s3.amazonaws.com/philips-defibrillatori/8d58cb52cbc1cbacec4d3c2d8d9986e27af44211.jpg
fonte: http://iltirreno.gelocal.it/pontedera/cronaca/2014/11/27/news/a-sirene-spiegate-verso-cani-e-gatti-in-difficolta-1.10383713
summary: >
        Ossigeno, defibrillatore, barella. Arriva a sirene spiegate l’ambulanza, ma per la prima volta il soccorso sarà a misura di cani e gatti. Partirà da Crespina Lorenzana(PI) il pronto intervento mobile h24 per animali domestici, l’unico in provincia di Pisa.
---

<p>«Io non sono un animalista, ma ho provato a pensare a quanto un servizio del genere possa essere utile a chi ha animali: si tratta di un’opportunità di civiltà, parola che con la crisi sembra scomparsa», spiega il sindaco Thomas D&#39;Addona, che nei giorni scorsi ha firmato la convenzione per far partire l’iniziativa a gennaio. Saranno i volontari dell&#39;associazione naturalistica Geza a portare avanti il servizio nella nuova sede all’interno del palazzo civico di Lorenzana. «Dietro all’ambulanza veterinaria saranno impegnati una decina di volontari: si parte in tre, più l’autista, e di notte a bordo ci sarà sempre un volontario veterinario e l’animale soccorso sarà portato alla più vicina clinica veterinaria. Anche se ci chiameranno da comuni limitrofi, come Fauglia, interverremo. Cominciamo con cani e gatti, ma ci organizzeremo anche per animali selvatici come caprioli ed altri di piccola taglia», va nello specifico Stefano Elia, presidente del gruppo nato nel febbraio scorso a Pontedera che opera nel campo della salvaguardia ambientale, della tutela degli animali e della protezione civile.</p>

<p><br>Non solo soccorso stradale. Elia tiene a sottolineare che i volontari interverranno non solo in caso di chiamata per incidenti stradali dove sono coinvolti animali. Il servizio è disponibile anche per i privati. «Penso a chi, magari una persona anziana, non riesce a portare il suo cane dal veterinario: se ci chiama lo portiamo noi, oppure nel caso di vaccini, avvelenamenti, parti». Il numero da fare, attivo da gennaio 24 ore su 24, sarà 366-2209097.</p>

<p><br>A costo zero, oppure una donazione. Nessun “attentato” al bilancio del Comune. «La convenzione per l’ambulanza, i servizi di viabilità sul territorio e la sorveglianza ambientale costeranno 4mila euro all’anno, più la sede gratis. Inoltre, Geza ci darà una mano per i pattugliamenti contro i rifiuti abusivi», continua il primo cittadino. I privati che si rivolgeranno all ambulanza veterinaria non sono obbligati al pagamento di alcuna tariffa. «Se vorranno potranno fare una donazione all’associazione, solo nel caso di trasporto di un animale dal veterinario al posto del padrone ci sarà un costo da pagare», aggiunge il presidente regionale Geza.</p>

<p><br>Si prevede un ampliamento del servizio. La speranza di Geza è quella di portare il servizio di ambulanza veterinaria anche a Pontedera, dove il gruppo ha la sede per quanto riguarda la protezione civile.</p>

<p>
    Fonte: <a href="http://iltirreno.gelocal.it/pontedera/cronaca/2014/11/27/news/a-sirene-spiegate-verso-cani-e-gatti-in-difficolta-1.10383713" target="_blank">http://iltirreno.gelocal.it/pontedera/cronaca/2014/11/27/news/a-sirene-spiegate-verso-cani-e-gatti-in-difficolta-1.10383713</a>
</p>