---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Si sente male a fine gara. Salvato dal defibrillatore

date: 2016-08-30
image: https://prismic-io.s3.amazonaws.com/philips-defibrillatori/ce443a2bbe88f06e769e9017cbdfb10e901cb78a_ciclista.jpg
fonte: http://iltirreno.gelocal.it/grosseto/cronaca/2016/08/22/news/si-sente-male-a-fine-gara-salvato-dal-defibrillatore-1.13997947
summary: >
        Ciclista si accascia davanti all’ambulanza: rianimato con il defibrillatore e poi operato d’urgenza.
---

<p>Massimo Vannetti è “un’acciuga”: fisico tirato da atleta che per anni è stato timoniere e ha partecipato a tantissime edizioni del Palio di Castiglione. Ha giocato a calcio, ha corso, poi si è appassionato delle due ruote e delle gare in mountain bike. Fisico asciutto, preparazione atletica, controlli: Vannetti non è un uomo che improvvisa e ieri mattina, alla gara di mountain bike organizzata dal Team Nord Est con la collaborazione dell’Acsi è arrivato preparato. <strong>Dopo il primo giro del percorso che si snoda tra i boschi del paese, però, si è dovuto fermare.</strong> La fortuna ha voluto che davanti a lui c’era l’ambulanza con il medico che lo ha subito rianimato utilizzando il defibrillatore.</p>

<p></p>

<p>Il cinquantenne si è accorto di non stare bene alla fine del primo giro. Era rimasto leggermente indietro rispetto agli altri ciclisti che stavano arrivando ormai al traguardo. Una volta raggiunto il paese si è fermato davanti all’ambulanza. Non ha fatto in tempo nemmeno a chiedere aiuto: <strong>si è accasciato sotto gli occhi dei volontari e del medico che stavano garantendo il servizio sanitario alla manifestazione</strong>. È stato soccorso immediatamente, è stato caricato sull’ambulanza e <strong>grazie al defibrillatore è stato salvato</strong>, in attesa che arrivasse Pegaso. Le sue condizioni sono apparse subito gravi: la diagnosi dirà, poi, che al ciclista si è occluso un vaso.</p>

<p></p>

<p>L’elisoccorso è arrivato a Tatti e il cinquantenne è stato caricato e portato di corsa all’ospedale Misericordia dove ieri pomeriggio ha subito un delicato intervento chirurgico dopo il quale è stato ricoverato nel reparto di terapia intensiva. Sta meglio ed è ora fuori pericolo. Ieri sera avrebbe dovuto affiancare il giornalista Enrico Giovannelli nella telecronaca del Palio di Castiglione.</p>

<p></p>

<p>La domenica insomma era cominciata nel migliore dei modi e si sarebbe dovuta concludere con l’arrivo del primo equipaggio a tagliare il traguardo del Palio. Invece, Vannetti, è stato portato in ospedale e operato d’urgenza. Un intervento, quello del volontari prima e quello dei medici e degli infermieri dell’ospedale Misericordia che ha salvato la vita al cinquantenne. Dopo qualche giorno di ricovero e un po’ di riposo, Vannetti potrà tornare dai suoi amici che da ieri fanno il tifo per lui, esattamente come quando guidava il proprio equipaggio del Palio.</p>

<p>
    <a href="http://iltirreno.gelocal.it/grosseto/cronaca/2016/08/22/news/si-sente-male-a-fine-gara-salvato-dal-defibrillatore-1.13997947" target="_blank">Fonte</a>
</p>