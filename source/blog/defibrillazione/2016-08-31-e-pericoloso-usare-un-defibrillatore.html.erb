---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        È pericoloso usare un defibrillatore?

autore: Ilary Schena
date: 2016-08-31
tags: 
image: https://prismic-io.s3.amazonaws.com/philips-defibrillatori/4b22962f74c2a36cc39fe8981d144a56c21826f0_resize.jpg
summary: >
        Posso peggiorare la situazione usando il defibrillatore? Posso emettere una scarica anche se non ce n'è bisogno? E se il paziente si trova su una superficie bagnata? Analizziamo questi e altri dubbi nel dettaglio
showForm: main
---

<p>In molti, anche se abilitati all’uso del defibrillatore semiautomatico esterno, temono il momento in cui, purtroppo, si troveranno nella necessità di utilizzarlo. Si tratta pur sempre di una scarica di energia di circa 200 Joule che viene erogata su un corpo, spesso in mezzo a molti astanti che osservano la scena.<br>La domanda è quindi legittima: è pericoloso usare un defibrillatore? Abbiamo già parlato di <a href="https://www.defibrillatori-online.com/blog/defibrillazione/2016-07-22-quali-sono-le-responsabilita-penali-quando-si-utilizza-un-defibrillatore.html?utm_source=blog&utm_medium=articolo&utm_campaign=%C3%A8-pericoloso-usare-un-defibrillatore">quali sono i pericoli e le responsabilità penali quando si utilizza un defibrillatore</a>, ora cerchiamo di capire quali sono i pericoli concreti nell’uso di un defibrillatore.</p>

<p></p>

<h3><strong>È possibile emettere una scarica anche se non ce n’è bisogno?</strong></h3>

<p>No, con il defibrillatore semiautomatico esterno l’utente che utilizza il defibrillatore non ha in alcun modo la possibilità di erogare uno shock al cuore del paziente se il dispositivo non lo ritiene necessario.</p>

<p></p>

<h3><strong>Posso emettere una scarica manualmente?</strong></h3>

<p>No, questo principio sta alla base della differenza tra defibrillatore semiautomatico esterno e manuale: il defibrillatore manuale infatti è usato solo in ambito ospedaliero o in ambulanza da un medico, il quale sceglie l&#39;energia da usare nella scarica da applicare sul petto del paziente attraverso speciali elettrodi e decide di erogarla al momento opportuno.</p>

<p></p>

<h3><strong>Un defibrillatore può fermare un cuore in salute?</strong></h3>

<p>No, il defibrillatore analizza il ritmo cardiaco, e solo nel caso in cui venga trovato un ritmo defibrillabile si predispone all’erogazione di una scarica elettrica selezionando il livello di energia necessario. Di conseguenza, <strong>chiunque agisca su una persona in arresto cardiaco cominciando con il massaggio cardiaco e avviando il defibrillatore non peggiorerà la situazione</strong>, ma al contrario farà il possibile per ripristinare un ritmo cardiaco compatibile con la vita.</p>

<p></p>

<h3><strong>Usare un defibrillatore e fare il massaggio cardiaco possono provocare effetti collaterali?</strong></h3>

<ul><li><strong>Pericolo di ustioni: </strong>Nei pazienti con cospicua peluria si crea uno strato di aria tra elettrodi e cute che provoca uno scarso contatto elettrico. Ciò causa una elevata impedenza, riduce l’efficacia della defibrillazione, aumenta il rischio di formazione di scintille tra gli elettrodi o tra elettrodo e cute e determina una maggior probabilità di causare ustioni al torace del paziente. Per evitare ustioni è necessario anche evitare che gli elettrodi si tocchino tra loro, tocchino bendaggi, cerotti transdermici, ecc</li><li><strong>Il massaggio cardiaco può causare delle fratture costali</strong>. Ma è anche vero che, come indicano le linee-guida internazionali, il massaggio cardiaco deve essere energico! Si potrebbe dire che uno sterno spezzato è una complicanza che, di fronte alle condizioni drammatiche del paziente, assumono i connotati di un inconveniente spiacevole ma ben ripagato dalla possibilità di salvare una vita.</li></ul>

<p></p>

<h3><strong>Possono crearsi situazioni di pericolo quando si usa un defibrillatore?</strong></h3>

<p>Sì. Quando si utilizza un defibrillatore bisogna rispettare le norme di sicurezza:</p>

<ul><li><strong>Nessuno tocchi il paziente durante l&#39;erogazione dello shock</strong>: il soccorritore deve porre particolare attenzione per fare in modo che nessuno tocchi il paziente, evitando quindi che la scarica arrivi ad altri soggetti.</li></ul>

<p></p>

<h3><strong>Si può defibrillare se ci si trova su superfici bagnate?</strong></h3>

<p>Sì. Philips ha simulato uno shock a un paziente simulato posto su una superficie bagnata d’acqua, in particolare affianco ad una piscina. I voltaggi creati nell’acqua sono stati testati in diverse aree, lontane dal paziente. Il picco massimo è stato di 14 volt alla distanza di circa 15 cm dal paziente simulato. È molto improbabile che 14 volt possano causare un rischio per l’operatore o per altre persone presenti. Con l’aumentare della distanza dal paziente, il voltaggio è diminuito molto velocemente (0,28 volt a una distanza di 1 m). Il test ha quindi dimostrato che non esiste nessun rischio reale per l&#39;operatore.</p>