---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Obbligo Defibrillatore: Per Chi il Defibrillatore DAE è Obbligatorio?

autore: Ilary Schena
date: 2018-04-12
tags: 
image: https://images.prismic.io/philips-defibrillatori/9da8b6a77157f23a31b6af2c919ed8f236b3d7f1_conseils_et_prevention_-_porter_secours_-_le_defibrillateur_automatise_externe_-_article.jpg?auto=compress,format
summary: >
        Chi ha l’obbligo defibrillatore? Cosa sapere sul Decreto Balduzzi e sull'obbligo defibrillatore per le società sportive, dove è consigliato dotarsi di defibrillatore semiautomatico DAE.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Il defibrillatore semiautomatico DAE è uno strumento salvavita diventato obbligatorio per molte realtà. Mentre per le società sportive il <strong>defibrillatore è obbligatorio per legge</strong>, sono molti i casi in cui avere un defibrillatore è fortemente consigliato, anche se non è previsto nessun obbligo legislativo.</p>

<p></p>

<h2>Legge sul Defibrillatore</h2>

<p class="block-img"><img src="https://images.prismic.io/philips-defibrillatori/ccd95d815c7b349fa36f0cc1b920c76e7878f900_675-malpractice2-1-1024x576.jpg?auto=compress,format" alt="" width="500" height="281" /></p>

<p>Con la legge del 3 aprile 2001, n. 120, l’Italia ha regolamentato l’utilizzo dei defibrillatori semiautomatici DAE in Italia. La legge, infatti, afferma che:</p>

<p><em>“È consentito l’uso del defibrillatore semiautomatico in sede extraospedaliera anche al personale sanitario non medico, nonché al personale non sanitario che abbia ricevuto una formazione specifica nelle attività di rianimazione cardio-polmonare.”</em></p>

<p></p>

<p>Come hai appena letto, al di fuori degli ospedali è prevista la presenza del solo <strong>defibrillatore semiautomatico</strong>, e non di quello automatico, come avviene in altri Paesi, ad esempio negli Stati Uniti. Puoi approfondire l&#39;argomento e capire meglio la <a href="https://www.defibrillatori-online.com/blog/defibrillazione/2015-05-20-defibrillatore-automatico-o-semiautomatico.html?utm_source=blog&utm_medium=post&utm_content=Obbligo-Defibrillatore-Per-Chi-Defibrillatore-Obbligatorio">Differenza tra Defibrillatore Automatico e Defibrillatore Semiautomatico</a>.</p>

<p></p>

<h2>Obbligo Defibrillatore per le Società Sportive: il Decreto Balduzzi</h2>

<p class="block-img"><img src="https://images.prismic.io/philips-defibrillatori/3ebc7621aa711ec5993c736295a24c33c81d2ea8_pms00854.jpg?auto=compress,format" alt="" width="500" height="333" /></p>

<p>Come abbiamo accennato prima, per quanto riguarda le società sportive la Legge prevede l’obbligo di avere un defibrillatore semiautomatico DAE all’interno dell’impianto sportivo. A seguito del caso del calciatore Morosini, morto in campo per arresto cardiaco, è infatti scattato il <strong>Decreto Balduzzi</strong>.</p>

<p>Con il Decreto Balduzzi, le società sportive professionistiche e le società sportive dilettantistiche hanno l’obbligo di dotarsi di un defibrillatore.</p>

<ul><li>Le <strong>società sportive professionistiche</strong> hanno l’obbligo defibrillatore semiautomatico DAE dal 20 luglio 2013.</li><li>Le <strong>società sportive dilettantistiche</strong> hanno l’obbligo defibrillatore semiautomatico DAE dal 1 luglio 2017.</li></ul>

<p>Ma cosa serve nella pratica? Lo spieghiamo nel dettaglio nel nostro articolo su <a href="https://www.defibrillatori-online.com/blog/defibrillazione/2017-07-05-societa-sportive-cosa-sapere-sullobbligo-del-defibrillatore.html?utm_source=blog&utm_medium=post&utm_content=Obbligo-Defibrillatore-Per-Chi-Defibrillatore-Obbligatorio">Cosa Sapere sull’Obbligo del Defibrillatore per le Società Sportive</a>.</p>

<p>Ma l’obbligo defibrillatore riguarda tutte le società sportive? No, sono previste alcune eccezioni. Non sono obbligate ad avere il defibrillatore le società dilettantistiche che svolgono attività sportive con un ridotto impegno cardiocircolatorio, quali bocce (escluse bocce in volo), biliardo, golf, pesca sportiva di superficie, caccia sportiva, sport di tiro, giochi da tavolo e sport assimilabili.</p>

<p></p>

<h2>Luoghi in cui è Consigliato il Defibrillatore </h2>

<p class="block-img"><img src="https://images.prismic.io/philips-defibrillatori/329417500847abe69aa1ab38452f21147f536b10_pms00848.jpg?auto=compress,format" alt="" width="500" height="325" /></p>

<p>Nonostante la legge italiana preveda l’<strong>obbligo defibrillatore</strong> solo per le società sportive, ci sono una serie di luoghi in cui è consigliato collocarne uno. Con il DECRETO 18 marzo 2011 il Ministero della Salute elenca i criteri per la distribuzione dei defibrillatori semiautomatici DAE sul territorio.</p>

<p>La creazione di una rete di defibrillatori permetterebbe di defibrillare un persona in arresto cardiaco entro quattro/cinque minuti, quindi prima dell&#39;arrivo dell’ambulanza. Posizionare i <a href="https://www.defibrillatori-online.com/blog/storie/2016-10-06-perche-i-defibrillatori-nei-luoghi-pubblici-sono-la-risposta-allarresto-cardiaco.html?utm_source=blog&utm_medium=post&utm_content=Obbligo-Defibrillatore-Per-Chi-Defibrillatore-Obbligatorio">Defibrillatori nei Luoghi Pubblici</a> permetterebbe di intervenire in tempi molto brevi con un defibrillatore.</p>

<p>Quali sono allora i luoghi consigliati per <strong>posizionare un defibrillatore?</strong> Sicuramente i luoghi di aggregazione cittadina, luoghi molto frequentati o ad alto afflusso turistico, in strutture dove si registra un grande afflusso di pubblico.</p>

<p>Seguendo questi criteri le aree più consigliate dal Ministero della Salute sono:</p>

<ul><li>luoghi dove vi è presenza di <strong>elevati flussi di persone</strong> o attività a rischio: aeroporti, stazioni di treni, stazioni di autobus, porti, strutture industriali; luoghi che richiamano un&#39;alta affluenza di persone e sono caratterizzati da picchi notevoli di frequentazione: centri commerciali, ipermercati, grandi magazzini, alberghi, ristoranti, stabilimenti balneari e stazioni sciistiche; </li><li>luoghi in cui si pratica <strong>attività ricreativa ludica</strong>: auditorium, cinema, teatri, parchi divertimento, discoteche, sale gioco, stadi;</li><li>strutture di Enti pubblici: scuole, università, uffici; eventi artistici, sportivi, civili, religiosi;</li><li>farmacie, per l&#39;alta affluenza di persone e la loro diffusione capillare in paesi e città;</li><li>strutture dove si pratica attività sanitaria e sociosanitaria: strutture sanitarie e sociosanitarie, poliambulatori, ambulatori medici;</li><li>luoghi isolati e zone disagiate (montagna, piccole isole), anche se poco popolati (i soccorsi non riuscirebbero ad arrivare in breve tempo);</li><li>istituti penitenziari, istituti penali per minori, centri di permanenza temporanea e assistenza; </li></ul>

<p>La priorità va data anche ai <strong>mezzi di soccorso</strong>, durante il servizio:</p>

<ul><li>mezzi di soccorso sanitario a disposizione 118;</li><li>mezzi di soccorso sanitario di volontariato, Croce Rossa Italiana e Protezione Civile;</li><li>mezzi aerei e navali adibiti al soccorso e al trasporto degli infermi;</li><li>ambulanze che effettuano servizio di assistenza e trasporto sanitario. </li></ul>

<p>Molto spesso i primi ad arrivare in caso di emergenza sono i mezzi destinati agli <strong>interventi di emergenza</strong> di Polizia di Stato, Arma dei Carabinieri, Corpo nazionale dei Vigili del fuoco, Corpo forestale dello Stato, Corpo della Guardia di Finanza, Polizia locale, Soccorso alpino, Capitanerie di Porto. </p>
