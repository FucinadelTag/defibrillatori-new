---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Chi può usare il Defibrillatore?

autore: Beatrice Gardella
date: 2014-05-06
tags: educazione, sensibilizzazione, defibrillazione
image: https://images.prismic.io/philips-defibrillatori/84f69aca-8753-4403-a330-045f0f469d83_heart-attack.jpg?auto=compress,format&rect=0,163,1308,545&w=960&h=400
summary: >
        Per usare il defibrillatore non occorre essere un medico. Usarlo è molto semplice e permette di salvare una vita
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>L&#39;arresto cardiaco è un evento di gravità estrema: il cuore smette di battere, la persona sembra morta, e se non si agisce nell&#39;arco di pochissimi minuti morirà. Eppure di fronte a una persona caduta a terra per un arresto cardiaco spesso ci si tira indietro e non si interviene per diffidenza o inconsapevolezza. Decidere di aspettare l&#39;ambulanza senza toccare la persona, nel timore di fare qualcosa di sbagliato, è la scelta peggiore. Il defibrillatore permette di far ripartire un cuore in arresto cardiaco emettendo una scarica elettrica al cuore, solo se necessario. In altre parole, uno strumento salvavita.</p>

<p>La legge italiana del luglio 2021 in materia di defibrillatori <strong>abolisce la responsabilità penale </strong>per chi li utilizza tentando di salvare una persona dall’arresto cardiaco. Tutti, anche personale non sanitario e non formato, possono utilizzarli senza temere i rischi giudiziari che finora ne avevano frenato l’uso.</p>

<p>Anche se il soccorritore non ha seguito un corso di formazione all’uso del Dae, le sue responsabilità nei confronti della vittima sono coperte dall’a<strong>rticolo 54 del codice penale</strong> che protegge chi provochi eventuali danni in stato di necessità.</p>

<p>Viene poi espressamente sancita la <strong><a href="https://www.defibrillatori-online.com/blog/defibrillazione/2016-07-22-quali-sono-le-responsabilita-penali-quando-si-utilizza-un-defibrillatore.html">non punibilità delle azioni connesse all&#39;uso del defibrillatore</a></strong> e alla rianimazione cardiopolmonare compiute da chi “agisce in stato di necessità”, nel tentativo cioè di soccorrere una vittima di sospetto arresto cardiaco. </p>

<h2>Poco Tempo per Intervenire</h2>

<p>In caso di arresto cardiaco e in assenza di <strong>defibrillazione</strong>, il decesso può avvenire entro 10 minuti. I margini di intervento sono quindi strettissimi. In questo breve intervallo di tempo, il personale sanitario di emergenza potrebbe arrivare troppo tardi. </p>

<p>Chiunque può usare un defibrillatore semiautomatico (DAE) senza difficoltà. Non è necessario avere conoscenze mediche, le istruzioni vocali fornite dall&#39;apparecchio illustrano le 5 semplici operazioni da eseguire, che possiamo così semplificare:</p>

<ol><li>Accendere l&#39;unità</li><li>Posizionare i due elettrodi sul torace della persona come indicato nella figura</li><li>Attendere che l&#39;unità analizzi il paziente</li><li>Ascoltare le istruzioni fornite dall&#39;apparecchio</li><li>Erogare la scarica, se richiesto</li></ol>

<p><strong>Una precisazione importante: non è possibile provocare danni alla vittima</strong>. È il defibrillatore stesso a valutare la condizione del paziente, effettuare la diagnosi e determinare se è necessario erogare la scarica; se la valutazione è negativa, il pulsante di attivazione viene disinserito.</p>

<p>Non esiste nessuna possibilità di errore.</p>
