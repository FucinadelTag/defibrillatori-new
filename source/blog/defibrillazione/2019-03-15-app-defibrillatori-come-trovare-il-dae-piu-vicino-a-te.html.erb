---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        App Defibrillatori, Come Trovare il DAE Più Vicino a Te

autore: Alice Bellincioni
date: 2019-03-15
tags: sensibilizzazione, salvataggi, luoghi
image: https://images.prismic.io/philips-defibrillatori/efbf067b78e1443a9551a23cf16a09b79c048a50_app-defibrillatore.jpg?auto=compress,format
summary: >
        Una guida alle principali app che consentono di trovare individuare un defibrillatore in caso di emergenza
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Il <a href="https://www.defibrillatori-online.com/blog/defibrillazione/2017-12-14-che-cose-un-defibrillatore.html?utm_source=blog&utm_medium=post&utm_content=app-defibrillatori-come-trovare-dae"><strong>defibrillatore</strong> (<strong>DAE</strong>) è un dispositivo salvavita</a> che, usato nei primissimi minuti dopo l’<strong>arresto cardiaco</strong>, può aumentare del <strong>70% le possibilità di sopravvivenza</strong>. Per questo è fondamentale che sia diffuso capillarmente in tutto il territorio. In Italia il <a href="https://www.defibrillatori-online.com/blog/defibrillazione/2017-07-05-societa-sportive-cosa-sapere-sullobbligo-del-defibrillatore.html?utm_source=blog&utm_medium=post&utm_content=app-defibrillatori-come-trovare-dae">decreto Balzuzzi</a> ne ha resa obbligatoria la presenza nelle società sportive, ma spesso anche i Comuni, le stazioni di treni e metropolitana, i centri commerciali, le aziende e anche i <a href="https://www.defibrillatori-online.com/blog/defibrillazione/2017-05-23-perche-avere-un-defibrillatore-in-condominio.html?utm_source=blog&utm_medium=post&utm_content=app-defibrillatori-come-trovare-dae">condomini</a> sono datati di defibrillatore. </p>

<p>Negli attimi concitati che seguono un <strong>arresto cardiaco</strong>, chi ne è testimone, però, potrebbe non sapere di avere un <strong>DAE</strong> molto vicino a sé. <a href="https://www.defibrillatori-online.com/blog/defibrillazione/2017-08-23-cosa-fare-se-si-e-testimoni-di-un-arresto-cardiaco.html?utm_source=blog&utm_medium=post&utm_content=app-defibrillatori-come-trovare-dae">La prima cosa da fare è chiamare il <strong>112/118</strong></a>: saranno gli operatori a suggerire dove cercare un defibrillatore. È anche vero che per la persona colpita da arresto cardiaco ogni minuto è prezioso. Infatti, dopo soltanto 5 minuti di tempo dall’evento, le possibilità di sopravvivenza <strong>diminuiscono al 50%</strong>. </p>

<p>La tecnologia può essere d’aiuto: sono diverse le <strong>applicazioni</strong> nate negli ultimi anni per scoprire in pochi clic dove si trova il <strong>defibrillatore</strong> più vicino. Generalmente gratuite, alcune di queste app necessitano di registrazione, in quanto destinate alla rete dei potenziali soccorritori; altre invece sono aperte a tutti. Un’ulteriore distinzione è quella territoriale: esistono applicazioni internazionali, che rischiano però di essere poco aggiornate in alcune zone e app invece nate da progetti regionali o addirittura metropolitani, affidabili sul territorio, ma inutili altrove. </p>

<p>Analizziamone insieme alcune:</p>

<h2>DAEdove</h2>

<p class="block-img"><img src="https://images.prismic.io/philips-defibrillatori/c525678ca671cfeced6a2ae59f42523d12b45d0c_dae-dove.jpg?auto=compress,format" alt="" width="500" height="244" /></p>

<p>La più conosciuta delle app per trovare i defibrillatori è <strong>DAEdove</strong>. Si tratta di un&#39;applicazione gratuita che fornisce una mappa dei <strong>defibrillatori semiautomatici esterni</strong> (<strong>DAE</strong>) presenti sul territorio nazionale, creata e gestita dall’associazione di volontariato senza scopo di lucro Pubblica Assistenza Squadra Nautica di Salvamento di Verbania, impegnata nei servizi di <strong>emergenza sanitaria 118</strong> con ambulanze e idroambulanze e in altre attività a valenza sociale connesse con il servizio sanitario. Ogni defibrillatore segnalato sulla mappa di <strong>DAEdove</strong> è supportato da informazioni fondamentali: innanzitutto il luogo in cui si trova il defibrillatore, il recapito telefonico del proprietario e gli orari di disponibilità del dispositivo. </p>

<p>Ecco cosa si può trovare sulla app <strong>DAEdove</strong>: </p>

<ul><li>Lista completa ed aggiornata di tutti i <strong>defibrillatori semiautomatici esterni </strong>più vicini in base al punto in cui ci si trova (<strong>localizzazione GPS</strong>)</li><li>Informazioni complete (indirizzo, recapito telefonico, scadenze e orari di disponibilità del DAE)</li><li>Possibilità di segnalare la presenza di un defibrillatore nuovo, oppure esistente, ma non segnalato</li></ul>

<h2>Staying Alive</h2>

<p></p>

<p><strong>Staying Alive</strong> è una app diffusa in diversi Paesi, che prende il nome dalla nota canzone dei Bee Gees, il cui ritmo è esattamente quello che bisognerebbe tenere nel praticare il <strong><a href="https://www.defibrillatori-online.com/blog/arresto-cardiocircolatorio/2018-06-26-massaggio-cardiaco-cose-e-come-si-fa.html?utm_source=blog&utm_medium=post&utm_content=app-defibrillatori-come-trovare-dae">massaggio cardiaco</a></strong>. È diffuso, infatti, il consiglio di canticchiare il brano nella propria testa mentre si effettuano le manovre di primo soccorso. La <strong>app Staying Alive</strong> è sviluppata da AEDMAP ed è disponibile gratuitamente in <strong>13 lingue differenti</strong>. Sono <strong>120.000</strong> i defibrillatori mappati in tutto il mondo, ma alcuni utenti nelle recensioni segnalano che non sono molti i dispositivi tracciati in Italia. Per fare aumentare il loro numero, è bene che si utilizzi la app anche per tracciarne di nuovi, registrando i dispositivi presenti sul proprio territorio. Staying Alive consente di:</p>

<ul><li><strong>Individuare il</strong> <strong>DAE</strong> più vicino o a dove ci si trova, attraverso la geolocalizzazione, oppure a un indirizzo specifico, che è possibile indicare.</li><li><strong>Segnalare nuovi DAE</strong>, anche senza essere connessi a internet. La segnalazione verrà inviata al server, non appena ci si connetterà nuovamente</li><li><strong>Registrarsi come &#39;first responder’</strong>, entrando così a far parte della rete dei primi soccorritori, che verranno allertati attraverso sms nel caso si verifichi un <strong>arresto cardiaco</strong> nelle loro vicinanze. Questa funzione è attiva per il momento solo in Francia, Belgio e Svizzera.</li><li>Una <strong>modalità &#39;emergenza&#39; </strong>aiuta l’utente a fare le cose giuste nel giusto ordine, rilevando automaticamente la posizione di chi la utilizza.</li></ul>

<h2>DAE RespondER</h2>

<p class="block-img"><img src="https://images.prismic.io/philips-defibrillatori/bf0c22a50439a06e703ed0341909bb7e166795ed_dae-responder.jpg?auto=compress,format" alt="" width="500" height="281" /></p>

<p><strong>DAE RespondER</strong> è un’app inaugurata nel 2017 in <strong>Emilia Romagna</strong>. Sviluppata dal sistema del <strong>118</strong> regionale, ha l&#39;obiettivo di contribuire a ridurre i tempi di intervento sui codici blu, ovvero sui casi di <strong>arresto cardio respiratorio</strong> (ACR) che si verificano in Emilia Romagna. Si tratta di uno strumento informatico completamente integrato con le centrali operative 118 della Regione, che permette di allertare rapidamente i <strong>DAE Responder</strong>, cioè le persone che si sono registrare come primi soccorritori, e gestire la mappatura regionale dei <strong>DAE </strong>sul territorio. </p>

<p>Chiunque, a condizione che abbia compiuto 18 anni, può registrarsi sulla app come first responder, indicando uno o più Comuni per i quali si vuole essere allertati in modalità statica, ovvero quando la app è chiusa. In modalità dinamica, cioè quando la app è attivo o in background, gli allentamenti vengono inviati invece in funzione delle coordinate inviate dallo smartphone, entro un raggio di 5 chilometri. </p>

<p>L&#39;<strong>app DAE RespondER</strong> ha molteplici funzioni:</p>

<ul><li>Registrazione alla rete dei <strong>DAE Responders</strong></li><li><strong>Allertamento </strong>dei DAE RespondER che si trovano in prossimità di un arresto cardio circolatorio</li><li><strong>Mappatura dei defibrillatori</strong> ad uso pubblico più vicini alla propria posizione;</li><li>Supporto nel <strong>monitoraggio dei DAE </strong>presenti sul territorio mediante segnazione di anomalie sui DAE censiti</li><li>Supporto nel monitoraggio dei DAE mediante <strong>inserimento di nuovi DAE</strong> nel data base</li><li><strong>Chiamata di emergenza al 118</strong> con invio automatico delle coordinate di localizzazione</li><li>Divulgazione di informazioni utili</li></ul>

<h2>App del Cuore</h2>

<p class="block-img"><img src="https://images.prismic.io/philips-defibrillatori/119c54004a66bad26c6391da35632ed57d340997_app-del-cuore.jpg?auto=compress,format" alt="" width="500" height="309" /></p>

<p><strong>App del Cuore</strong> è un’applicazione nata nell’ambito del progetto ‘Reggio. Città del cuore’, voluto dal Rotary Club Reggio Calabria Sud - Parallelo 38, con lo scopo di ridurre la mortalità da arresto cardiaco, diffondendo la cultura dell’emergenza tra cittadini ed istituzioni. Nella provincia di <strong>Reggio Calabria</strong> sono numerosi i defibrillatori mappati. Pochissimi, invece, nel resto dell’Italia. </p>

<p>App del Cuore fornisce: </p>

<ul><li>Un tasto per chiamare direttamente il <strong>118</strong></li><li>La <strong>localizzazione del DAE</strong> più vicino</li><li>Un <strong>frequenzimetro</strong>, che aiuta a praticare il massaggio cardiaco</li><li>Una rapida guida grafica per il <strong>primo soccorso</strong></li></ul>

<h2>Where ARE U</h2>

<p class="block-img"><img src="https://images.prismic.io/philips-defibrillatori/ecb798393eb80ed0035322eef3b23d3f65dc5545_where-are-u.jpeg?auto=compress,format" alt="" width="500" height="275" /></p>

<p>L’ultima app che analizziamo è <strong>Where ARE U</strong>: si tratta di un strumento che non è nato per mappare i <strong>defibrillatori</strong>, né per farci sapere qual è il più vicino a noi. Tuttavia si tratta di un’applicazione preziosa quando ci si trova in emergenza, di qualunque tipo essa sia, anche in caso di <strong>arresto cardiaco</strong>, perché si collega alle <strong>Centrali Uniche di Risposta del NUE</strong> (numero unico d’emergenza europeo) <strong>112</strong>, a cui trasmette la nostra precisa posizione. Alcuni <strong>defibrillatori semiautomatici esterni </strong>(<strong>DAE</strong>) sono a loro volta collegati alla app e si mettono in contatto con la Centrale Unica di Risposta NUE 112 non appena vengono utilizzati. </p>

<p>Lanciata da <strong>Areu</strong>, l’azienda regionale emergenza urgenza della <strong>Lombardia</strong>, la app ora funziona anche in provincia di <strong>Roma</strong>, in <strong>Liguria</strong>, in <strong>Friuli Venezia Giulia</strong>, in <strong>Provincia di Trento</strong>, a <strong>Bolzano</strong>, a <strong>Catania</strong>, <strong>Caltagirone</strong>, <strong>Enna</strong>, <strong>Messina</strong>, <strong>Siracusa </strong>e <strong>Ragusa</strong>. </p>

<p><strong>Where ARE U</strong> consente anche di effettuare volontariamente una chiamata muta, durante la quale è possibile segnalare il tipo di soccorso richiesto con appositi pulsanti.</p>
