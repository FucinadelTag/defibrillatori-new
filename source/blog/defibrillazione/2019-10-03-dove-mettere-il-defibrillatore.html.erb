---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Dove Mettere il Defibrillatore

autore: Ilary Schena
date: 2019-10-03
tags: 
image: https://images.prismic.io/philips-defibrillatori%2Fab443c6c-ac5d-4aa9-a57f-523081ba8bf5_foto+1.gif?auto=compress,format
summary: >
        In questa guida ti spiegheremo qual'è il luogo migliore per posizionare un defibrillatore
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>In media i soccorsi impiegano tra gli 8 e i 12 minuti per arrivare sulla scena. Ma se in caso di arresto cardiaco per ogni minuto in cui la defibrillazione viene ritardata, la possibilità di sopravvivenza è ridotta di circa il 10%. In altre parole, quando arriva l&#39;ambulanza con il suo defibrillatore, potrebbe essere già troppo tardi. È per questo motivo che quando ci si trova davanti a una persona in arresto cardiaco, la prima domanda che ci porrà l’operatore del 112/118 è sempre la stessa “c’è un defibrillatore nelle vicinanze?”. </p>

<p>All’interno di un centro commerciale o in una piazza affollata può essere difficile reperire in pochi secondi il defibrillatore, se presente. Trovare la giusta posizione e dare la visibilità necessaria a un defibrillatore è estremamente importante, ma non sempre facile.</p>

<p>Vediamo allora quali sono i fattori da tenere in considerazione quando si sceglie <strong>dove mettere un defibrillatore</strong>.</p>

<p></p>

<p>Un arresto cardiaco non avviene necessariamente dal lunedì al venerdì tra le 9 e le 18. Esso può avvenire in qualsiasi momento, anche durante i weekend, la sera, o la notte. Conservare un defibrillatore all’interno di un edificio, ad esempio all’interno del municipio, farmacia o diente al cancello di un’ASD, rende il defibrillatore completamente inaccessibile e inutile nei momenti della giornata in cui l’edificio è chiuso.</p>

<p></p>

<h2>Dove Posizionare il Defibrillatore</h2>

<p>Ma dove posizionare un defibrillatore in modo che sia accessibile nel minor tempo possibile e ben visibile? È fondamentale che le persone sul posto possano intervenire senza inutili ritardi! Determinare la posizione ottimale per un defibrillatore può portare a un aumento della defibrillazione da parte di un soccorritore occasionale, che si traduce in una  maggiore sopravvivenza in coloro che soffrono di arresto cardiaco.</p>

<p>Il nostro primo consiglio è di <strong>rendere visibile il defibrillatore</strong>! Può sembrare ovvio, ma nascondere il defibrillatore in un angolo o riporlo in un cassetto dell&#39;ufficio non farà nulla di buono a nessuno. Anche se può essere allettante tenere le apparecchiature &quot;fuori pericolo&quot;, è molto più importante assicurarsi che i defibrillatori siano visibili e funzionanti, e non dietro a cancelli, saracinesche e porte chiuse.</p>

<p>Non lasciare che il tuo senso estetico si frapponga al buon senso. Assicurati che ci sia l’<strong>adeguata cartellonistica</strong> per trovare il defibrillatore. I cartelli che segnalano la presenza di un defibrillatore faranno guadagnare tempo prezioso per identificare il defibrillatore più vicino e praticare il più rapidamente possibile, idealmente in meno di due minuti, i gesti che salvano la vita. Posiziona dei cartelli segnalatori nelle aree ad alta visibilità, così da permettere a chi sta cercando un defibrillatore di trovarlo.</p>

<p></p>

<p>Per individuare la posizione migliore per il defibrillatore può esserti utile una planimetria o una mappa del luogo. Potrai così identificare dove si trovano gli <strong>accessi principali</strong> all’area e posizionare il defibrillatore nelle immediate vicinanze. La scelta migliore è posizionare il defibrillatore <strong>al piano terra</strong> (se si tratta di un palazzo con svariati piani, valuta la possibilità di acquistare più defibrillatori): la <strong>presenza di ascensori e scale</strong> potrebbe ritardare l’accesso al defibrillatore quando necessario.</p>

<p>Scegli un <strong>luogo ben illuminato</strong> e che non presenti ostruzioni al passaggio.</p>
