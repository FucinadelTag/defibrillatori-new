---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        BLSD: il corso per imparare a usare il defibrillatore

autore: Ilary Schena
date: 2022-04-20
tags: formazione
image: https://images.prismic.io/philips-defibrillatori/6bd24c4c37243e7837c621024a5037aab3e8b131_ontplooi_reanimatie.jpg?auto=compress,format
summary: >
        Un corso BLSD permette a tutti di imparare a intervenire in caso di arresto cardiaco.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>L’arresto cardiaco è un evento di estrema emergenza, in cui il cuore smette improvvisamente di battere. Proprio come spieghiamo nel nostro articolo su <a href="https://www.defibrillatori-online.com/blog/arresto-cardiocircolatorio/2016-09-15-arresto-cardiaco-come-riconoscerlo-e-intervenire.html?utm_source=blog&utm_medium=articolo-blog&utm_content=BLSD-Corso-per-Imparare-a-Usare-Defibrillatore">come intervenire in caso di arresto cardiaco</a>, è più che mai di vitale importanza intervenire appena possibile con un massaggio cardiaco e con il defibrillatore. Si hanno a disposizione una manciata di minuti per poter salvare una persona in arresto cardiaco, e solo l’azione combinata di massaggio cardiaco e defibrillatore possono dare la possibilità di sopravvivere (il BLSD, appunto).</p>

<p>Compresa l&#39;importanza di intervenire nell’immediato, possiamo anche capire l&#39;utilità di sapere come comportarsi, per poter affrontare con più velocità e sicurezza un arresto cardiaco, in attesa dell’arrivo dei soccorsi 112/118. Il corso BLSD (<strong>Basic Life Support with Defibrillation</strong>) ci insegna quindi ad agire con manovre che sostituiscano le funzioni vitali interrotte (la respirazione e la circolazione) tramite il massaggio cardiaco e l’utilizzo di un defibrillatore. Ma cosa si impara durante un <strong>corso BLSD</strong>? </p>

<h2>Corso BLSD: il Programma</h2>

<p>Il corso <strong>BLSD – PBLSD </strong>mira all’apprendimento delle manovre per intervenire velocemente ed in modo efficace in soccorso di un adulto o bambino in arresto cardiaco. </p>

<p>Il corso BLSD è tenuto da un istruttore riconosciuto e toccherà i seguenti argomenti fondamentali:</p>

<ul><li>Conoscenze teoriche sul trattamento dell’arresto cardiaco con defibrillatore;</li><li>Riconoscere l’arresto cardiaco;</li><li>Eseguire la rianimazione cardio-polmonare su un manichino;</li><li>Acquisire capacità di autocontrollo in situazioni di emergenza;</li><li>Saper utilizzare un <strong>defibrillatore</strong> semiautomatico.</li></ul>

<p>Questi argomenti verranno trattati dal punto di vista teorico, ma grande rilievo verrà dato alla parte pratica del corso BLSD.</p>

<p>In occasione del corso vengono anche insegnate le manovre per riconoscere e gestire l’ostruzione grave delle vie aeree sia su adulti che bambini.</p>

<h2>Corso BLSD: la Durata</h2>

<p>I corsi BLSD durano indicativamente dalle 5 alle 8 ore. Come abbiamo appena accennato, una breve parte del corso BLSD è dedicata alla parte teorica, mentre la maggior parte del tempo ci saranno prove pratiche su un manichino, con un addestramento pratico al massaggio cardiaco e all’uso del defibrillatore affinché tutti i partecipanti siano in grado di eseguire performance idonee.</p>

<h2>Corso BLSD: la Validità</h2>

<p>Ma senza il ripasso, le nozioni apprese durante il corso BLSD si dimenticano velocemente, senza contare che quella della rianimazione è un’area sempre piena di novità volte ad aumentare le probabilità di sopravvivenza. </p>

<p>Al superamento del corso BLSD si ottiene una certificazione che ha validità di <strong>2 anni</strong>. Per mantenere le abilità, nonché la certificazione, è quindi necessario un corso BLSD di retraining entro 24 mesi dalla data di certificazione iniziale.</p>
