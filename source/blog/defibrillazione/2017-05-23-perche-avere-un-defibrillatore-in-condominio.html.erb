---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Perché Avere un Defibrillatore in Condominio?

autore: Ilary Schena
date: 2017-05-23
tags: sensibilizzazione
image: https://images.prismic.io/philips-defibrillatori/cd11a16d04efb9e0155822402bf1692db508b5b4_1487906784_apartment.jpg?auto=compress,format
summary: >
        I numeri parlano chiaro: il 75% degli arresti cardiaci avviene in casa. Un defibrillatore all’interno del condominio è il modo migliore per essere protetti in caso di arresto cardiaco tra le mura domestiche.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<h3><strong>Arresti cardiaci avvengono in casa</strong></h3>

<p>Secondo i dati raccolti dalle Centrali 118, circa <strong>il 75% degli arresti cardiaci in Italia avviene tra le mura di casa</strong>. Se ti stai chiedendo <a href="https://www.defibrillatori-online.com/blog/arresto-cardiocircolatorio/2016-12-14-quanto-e-diffuso-larresto-cardiaco.html?utm_source=blog&utm_medium=articolo-blog&utm_content=Perche-Avere-Defibrillatore-in-Condominio">Quanto è Diffuso l&#39;Arresto Cardiaco</a>, basti pensare che in Italia ogni anno muoiono per arresto cardiaco circa 60.000 persone, e che è tra le prime 3 cause di morte in Italia.</p>

<p>Nel caso un nostro vicino di casa o un familiare fosse colto da arresto cardiaco la prima cosa da fare dopo la chiamata al 118 sarebbe scendere in strada e correre verso il defibrillatore più vicino che, se fortunati, potrebbe trovarsi a 5, 10 minuti o più di distanza.</p>

<p>E se invece il defibrillatore si trovasse a meno di un minuto dalla propria abitazione? Ubicato alla portineria del condominio, o nelle vicinanze dell’ascensore? La situazione cambierebbe parecchio per la persona colpita da arresto cardiaco, perché nel giro di un minuto potrebbe essere salvata grazie al defibrillatore del condominio.</p>

<p><strong>Perché avere un defibrillatore in condominio se posso chiamare l’ambulanza?</strong></p>

<p>Tutti i medici concordano sul fatto che <a href="https://www.defibrillatori-online.com/blog/defibrillazione/2015-10-20-i-primi-5-minuti-sono-decisivi.html?utm_source=blog&utm_medium=articolo-blog&utm_content=Perche-Avere-Defibrillatore-in-Condominio">I Primi 5 Minuti Sono Decisivi</a>. Il fattore tempo è determinante, perché <strong>ogni minuto che passa diminuiscono del 10%</strong> le possibilità di salvare chi è colpito da arresto cardiaco. </p>

<ul><li>Se l&#39;arresto cardiaco viene trattato con defibrillatore nel giro di un minuto, c’è il <strong>90%</strong> di sopravvivenza.</li><li>Se invece i tempi di attesa sono di 9-10 minuti (come i normali tempi di attesa di un’ambulanza) la sopravvivenza scende all&#39;1-10%.</li></ul>

<p>Basta un esempio come questo a far comprendere quanto la disponibilità di un defibrillatore in condominio possa assumere un forte valore sociale. Il condominio è il luogo dove <strong>statisticamente avvengono più arresti cardiaci</strong>.</p>

<h3><strong>Defibrillatore in condominio: una spesa condivisa</strong></h3>

<p>Acquistare un defibrillatore in condominio può essere una scelta economica, oltre che di valore sociale. Se all’interno di un condominio con diverse unità abitative ogni famiglia contribuisse versando una <strong>quota di qualche decina di euro</strong>, si potrebbe cardioproteggere l’intero condominio. Basta un solo defibrillatore posizionato in un punto facilmente accessibile da tutti per rendere sicuro l’intero palazzo: la portineria, l’entrata, la porta dell’ascensore al piano terra.</p>

<h3><strong>Condominio cardioprotetto: il defibrillatore ha fatto la differenza</strong></h3>

<p>Un <strong>caso fortunato</strong> è successo a Pieve Santo Stefano, in provincia di Arezzo. La palazzina è di quelle con pochi appartamenti: quelle dove tutti si conoscono e quando possibile ci si aiuta a vicenda. Una donna di 84 anni che vive da sola ha appena avuto un arresto cardiaco. Il vicino di casa ha sentito il tonfo della caduta e subito si è precipitato a vedere cosa fosse successo: trova la signora a terra, esanime, non ha ferite. Appoggia l’orecchio al petto, ma non sente battito: è in arresto cardiaco. <strong>Nel condominio hanno comprato un defibrillatore</strong> semiautomatico, pronto per evenienze come queste. Mentre viene chiamato il 118 e l’ambulanza parte con il medico a bordo, viene recuperato il defibrillatore del condominio. L’uomo viene guidato in ogni passo dalla voce automatica del defibrillatore. Il defibrillatore eroga una scarica elettrica e il cuore della signora torna a battere. Mentre l’ambulanza si avvicina l’uomo riceve anche le indicazioni dalla Centrale del 118. Ma intanto l’anziana signora torna a respirare regolarmente e il suo cuore continua a battere. L’intervento è riuscito.</p>
