---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Quali Sono i Sintomi dell'Infarto?

autore: Ilary Schena
date: 2018-01-10
tags: infarto
image: https://images.prismic.io/philips-defibrillatori/50b3edefd0ce084c6526a0f6edd664648c97c1bb_infarto1.jpg?auto=compress,format
summary: >
        Quali sono i sintomi dell'infarto? È importante conoscere i campanelli d’allarme dell’infarto, in modo da poter agire nel più breve tempo possibile, e salvare la tua vita o quella di un tuo caro.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>L’infarto, o infarto del miocardio, è insieme all’arresto cardiaco uno dei più pericolosi killer in Europa. </p>

<p>Ma infarto e arresto cardiaco sono la stessa cosa? No, anche se sono entrambi a carico del cuore, sono due fenomeni distinti e sono molte le <a href="https://www.defibrillatori-online.com/blog/storie/2016-06-27-qual-e-la-differenza-tra-arresto-cardiaco-e-infarto.html?utm_source=blog&utm_medium=articolo-blog&utm_content=Quali-Sono-Sintomi-Infarto">differenze tra arresto cardiaco e infarto</a>.</p>

<p></p>

<h2><strong>Che Cos’è l’Infarto</strong></h2>

<p>L’infarto si verifica quando un coagulo di sangue (chiamato trombo) occlude improvvisamente il flusso del sangue all’interno di un’arteria coronaria (vaso sanguigno che porta il sangue a una parte del cuore). L’interruzione del flusso sanguigno diretto al cuore, con il passare dei minuti e delle ore può danneggiare una parte del cuore. Tuttavia, se il flusso sanguigno viene ripristinato in tempi brevi con un’<strong>angioplastica</strong>, il danno al cuore può essere limitato o addirittura evitato.</p>

<p>Anche se l’<strong>infarto</strong> è un fenomeno molto grave, è vero che coloro che raggiungono in tempo il pronto soccorso hanno una prognosi eccellente: in questi casi la sopravvivenza è infatti superiore al 90%.</p>

<p>L’infarto è un fenomeno molto diffuso: nel 2004 (ultimi dati disponibili) le dimissioni ospedaliere per infarto miocardico acuto sono state ben 121.125.</p>

<p></p>

<h2><strong>I Sintomi dell’Infarto</strong></h2>

<p>Come si riconosce un infarto? Quando bisogna allertare i soccorsi?</p>

<p>Abbiamo già ribadito che arresto cardiaco e infarto sono due fenomeni distinti, e i <a href="https://www.defibrillatori-online.com/blog/arresto-cardiocircolatorio/2017-09-13-quali-sono-i-segni-premonitori-di-un-arresto-cardiaco.html?utm_source=blog&utm_medium=post&utm_content=Quali-Sono-Sintomi-Infarto">Sintomi dell&#39;Arresto Cardiaco</a> sono diversi da quelli dell&#39;infarto. Sebbene alcuni infarti siano improvvisi e intensi, la maggior parte inizia lentamente, con lieve dolore o disagio. I <strong>sintomi dell&#39;infarto</strong> sono spesso confusi con altre malattie o eventi meno gravi, come indigestioni e influenze, spesso non si è sicure di cosa stia accadendo e per questo si aspetta troppo a lungo prima di chiedere aiuto. Ma è proprio questo ritardo nell’allertare i soccorsi che può essere fatale: è bene quindi conoscere (e riconoscere) i sintomi dell’infarto e ascoltare il proprio corpo.</p>

<p>Non aspettare l’arrivo di qualcuno e chiama subito aiuto in presenza di uno o più di questi sintomi.</p>

<ul><li><strong>Dolore al petto</strong>: La maggior parte delle persone colpite da infarto riferisce di aver provato oppressione al torace, sensazione di pienezza o dolore “a morsa” nel centro del petto che dura per più minuti e senza interruzione;</li><li>Dolore o disagio in <strong>altre aree della parte superiore del corpo</strong>: Dolore che si estende oltre il petto verso la spalla, a una o entrambe le braccia, la schiena, anche fino ai denti e alla mandibola:</li><li><strong>Episodi</strong> di dolore toracico che diventano più frequenti e più intensi;</li><li><strong>Dolore prolungato nella parte superiore dell’addome</strong>;</li><li><strong>Nausea</strong> e vomito, che sfortunatamente potrebbero essere presi sottogamba perché confusi con sintomi influenzali o intossicazione alimentare;</li><li><strong>Mancanza di fiato</strong>;</li><li>Improvviso <strong>sudore</strong> freddo;</li><li>Sensazione di <strong>svenimento</strong>;</li></ul>

<p>Non dimenticare che non tutte le persone avvertono gli stessi sintomi dell&#39;infarto e allo stesso modo: l’intensità e la frequenza variano da persona a persona.</p>

<p>Inoltre, alcune persone non avvertono alcun sintomo: alcuni infarti possono svilupparsi senza che la persona abbia alcun sintomo (si chiama appunto “infarto silente”)</p>

<p></p>

<h2><strong>Sintomi dell&#39;infarto: Diversità tra Uomini e Donne</strong></h2>

<p>Come per gli uomini, anche per le <strong>donne</strong> il sintomo più comune di un infarto in corso è il dolore al petto. Ma nelle donne è più probabile che si manifestino anche altri sintomi dell&#39;infarto comuni, come</p>

<ul><li>Dolore addominale o bruciore di stomaco;</li><li>Cute umida;</li><li>Stordimento o capogiri</li></ul>

<p></p>

<h2><strong>Non Perdere Tempo!</strong></h2>

<p>Come abbiamo già detto, è importante intervenire nel più breve tempo possibile. Se sospetti un infarto chiama subito il 118: il personale di soccorso saprà cosa fare e potrà condurti subito in ospedale per ricevere il trattamento necessario.</p>

<p class="block-img"><img src="https://images.prismic.io/philips-defibrillatori/6dd7f34afa81e0986c987bf1b1075b8effa6fdc9_infarto.jpg?auto=compress,format" alt="" width="500" height="250" /></p>
