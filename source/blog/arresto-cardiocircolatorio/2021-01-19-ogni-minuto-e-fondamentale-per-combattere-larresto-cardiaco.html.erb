---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Ogni minuto è fondamentale per combattere l’arresto cardiaco

autore: Ilary Schena
date: 2021-01-19
tags: 
image: https://images.prismic.io/philips-defibrillatori/b7684733-5fff-482c-915e-702606ffb6c8_6481.jpg?auto=compress,format&rect=0,256,2048,853&w=960&h=400
summary: >
        Con l’arresto cardiaco si verifica un’improvvisa cessazione della funzione di pompa del cuore che porta inesorabilmente alla morte se non si interviene tempestivamente con opportune manovre rianimatorie.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<h2>60.000 morti per arresto cardiaco ogni anno</h2>

<p>In Italia circa una persona ogni mille abitanti perde la vita a causa dell’arresto cardiaco. <strong>60.000 persone ogni anno</strong>. A rendere così fatale l’arresto cardiaco è la sua repentinità, imprevedibilità e letalità, che lasciano poco tempo di agire alle persone testimoni.</p>

<p>Appunto, con l’arresto cardiaco si verifica un’improvvisa cessazione della funzione di pompa del cuore che porta inesorabilmente alla morte se non si interviene tempestivamente con opportune manovre rianimatorie. L’interruzione dell&#39;attività cardiaca comporta l’immediata perdita di coscienza e delle capacità respiratorie.</p>

<h2>L’azione congiunta di defibrillatore e massaggio cardiaco</h2>

<p>Il fattore tempo è fondamentale per chi è colpito da arresto cardiaco. Ogni minuto che passa le probabilità di sopravvivenza diminuiscono del 10%. Gli organi del corpo non ricevono più sangue ossigenato e cominciano progressivamente a danneggiarsi.</p>

<p>Il primo organo colpito è il <strong>cervello</strong>, il quale già dopo 4-6 minuti subisce dei <strong>danni irreversibili</strong>. Poi è la volta degli altri organi interni, che minuto dopo minuto vanno incontro a danni irreparabili. Dopo soltanto 5 minuti di tempo, le possibilità di salvezza scendono al 50%. Dopo 10 minuti sopraggiunge la morte.</p>

<p>Ma con lo strumento o le manovre adatte, combattere l’arresto cardiaco è possibile: defibrillatore DAE e rianimazione cardiopolmonare sono i due elementi che, insieme, possono sconfiggere l’arresto cardiaco improvviso. Il <strong>massaggio cardiaco</strong> si sostituisce all’azione di pompa del cuore e continua a pompare sangue al cervello e al resto del corpo. È però il <strong>defibrillatore</strong> l’unico che può far ripartire il cuore, emettendo una scarica elettrica. Solo così si possono scongiurare la <strong>morte cardiaca improvvisa</strong> e <strong>salvare una vita</strong>.</p>

<h2>Il fattore tempo</h2>

<p>Come abbiamo visto, quando si tratta di arresto cardiaco <strong>il tempo è tutto</strong>. Attendere fermi l’arrivo dell’ambulanza, che a volte può impiegare anche 10 minuti o più, può rivelarsi la scelta sbagliata. L’<strong>operatore del 112/118</strong> può fornire telefonicamente tutte le indicazioni per <strong>riconoscere l’arresto cardiaco</strong>, <strong>cominciare la rianimazione cardiopolmonare</strong> (che, seppur fatta da mani inesperte, è sempre meglio di una rianimazione tardiva) e <strong>utilizzare il defibrillatore</strong>. Per questa ragione avere un defibrillatore nelle vicinanze può fare davvero la differenza.</p>
