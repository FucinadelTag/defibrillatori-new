---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Arresto Cardiaco o Infarto: Quali sono le Differenze?

autore: Ilary Schena
date: 2020-08-31
tags: infarto, Arresto cardiaco
image: https://images.prismic.io/philips-defibrillatori/28e259c7-bceb-47fc-a5bc-90b21491c58f_infarto.jpg?auto=compress,format&rect=0,265,2120,883&w=960&h=400
summary: >
        C’è molta confusione su cosa siano effettivamente un infarto (o attacco di cuore) e un arresto cardiaco. I due termini sono spesso usati in modo intercambiabile dalle persone, anche se dal punto di vista medico si riferiscono a situazioni diverse.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<h2>Cos’è un Infarto, Quali Sono i Sintomi e Cosa Fare</h2>

<p>Un infarto (o attacco di cuore) si riferisce alla necrosi - quindi alla morte - del tessuto muscolare cardiaco a causa di un&#39;insufficiente apporto di ossigeno alle cellule.</p>

<p></p>

<p>I segnali dell&#39;infarto possono comparire all&#39;improvviso oppure, più comunemente, in maniera piuttosto blanda e sfumata nelle ore, o anche nei giorni, immediatamente precedenti.</p>

<p>I <strong>sintomi più comuni di un infarto</strong> includono:</p>

<ul><li>pressione, disagio, fastidio o dolore oppressivo al centro del petto che dura per diversi minuti e non regredisce con il riposo;</li><li>Dolore o altre sensazioni spiacevoli al braccio, alla schiena, al collo, alla mascella o allo stomaco;</li><li>difficoltà a respirare, fiato corto; </li><li>nausea o vomito improvvisi;</li><li>vertigini o svenimento;</li><li>stanchezza insolita;</li><li>sudorazione fredda e cute umida.</li></ul>

<p></p>

<p>Nelle donne i sintomi dell&#39;infarto possono essere meno evidenti o addirittura diversi rispetto a quelli accusati dagli uomini. Oltre ai sintomi appena citati, una donna colpita da infarto può accusare dolori addominali o bruciore retrosternale.</p>

<p></p>

<p>Nel caso si presentino i sintomi tipici dell&#39;infarto è fondamentale <strong>allertare al più presto i soccorsi sanitari</strong>. Il trattamento precoce è fondamentale per aumentare le possibilità di sopravvivenza; perdere tempo può aggravare il danno o addirittura portare ad arresto cardiaco.</p>

<p></p>

<h2>Cos’è un Arresto Cardiaco e Cosa Fare</h2>

<p>L&#39;arresto cardiaco è una situazione di emergenza estremamente grave che provoca un’improvvisa e repentina cessazione dell&#39;attività di pompa del cuore. I tessuti corporei e cerebrali non sono più perfusi da sangue ed ossigeno, e questo provoca in pochi secondi una perdita di coscienza e delle capacità respiratorie (assenza, anche parziale, di respiro).</p>

<p>L’alterazione del ritmo cardiaco (o aritmia) è improvvisa e <strong>se non si interviene nel giro di pochissimi minuti provoca danni cerebrali permanenti e la morte</strong>. Se invece l’arresto cardiaco viene riconosciuto precocemente, si può intervenire mediante rianimazione cardiopolmonare (RCP) e defibrillazione <a href="https://www.defibrillatori-online.com/blog/defibrillazione/2020-07-10-uso-del-defibrillatore-5-passi-per-usarlo-in-sicurezza.html">utilizzando un defibrillatore</a>. La sopravvivenza può raggiungere il 90% se lo shock viene somministrato entro i primi due minuti dopo un arresto cardiaco e si riduce del 10% per ogni minuto che passa senza la defibrillazione.</p>

<p></p>

<p>Secondo uno studio statistico, in Italia l&#39;arresto cardiaco ha un&#39;incidenza annuale pari a un caso ogni 1.000 abitanti e una mortalità elevata (il tasso di sopravvivenza, in assenza di qualsiasi trattamento terapeutico, è del 2%).</p>

<p></p>

<h2>I Fattori di Rischio per il Cuore e i Consigli</h2>

<p>I principali fattori che mettono a repentaglio la salute delle arterie includono:</p>

<ul><li>età avanzata</li><li>stile di vita sedentario</li><li>ipertensione</li><li>diabete</li><li>obesità</li><li>colesterolo alto</li><li>fumo di sigaretta.</li></ul>

<p>L&#39;American Heart Association (AHA) raccomanda di seguire questi 7 semplici consigli per una salute cardiaca più sana.</p>

<ul><li><strong>Fa attività fisica</strong>: cerca di fare almeno 150 minuti a settimana di esercizio aerobico moderato e 75 minuti a settimana di esercizio intenso o una combinazione di entrambi, preferibilmente distribuiti durante la settimana.</li><li><strong>Mangia meglio</strong>: segui una dieta ricca di frutta, verdura, cereali integrali, latticini a basso contenuto di grassi, pollame, pesce e noci. Limita cibi e bevande zuccherate, carne lavorata e sale.</li><li><strong>Perdi peso</strong>: per perdere peso, devi bruciare più calorie di quelle che assumi. Mantenere un equilibrio tra un&#39;alimentazione sana e l&#39;esercizio fisico ti aiuterà a raggiungere il tuo peso ideale.</li><li><strong>Controllo del colesterolo</strong>: il colesterolo proviene da due fonti, dal corpo e dall’alimentazione. L&#39;esercizio fisico regolare e un’alimentazione sana aiuteranno a controllarlo.</li><li><strong>Gestisci la pressione sanguigna</strong>: mangiare sano e ridurre lo stress aiuterà a ridurre la pressione sanguigna. Se sei iperteso, potrebbe essere necessaria l’assunzione di medicinali, previo consulto medico.</li><li>Riduci la glicemia: una dieta a basso contenuto di carboidrati e un regolare esercizio fisico aiutano a controllare i livelli di zucchero nel sangue.</li><li><strong>Smetti di fumare</strong>: il fumo di sigaretta e il fumo passivo possono entrambi aumentare il rischio di infarto.</li></ul>
