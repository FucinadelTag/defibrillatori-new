---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Malattie cardiovascolari, se il cuore non funziona al 100%

autore: Ilary Schena
date: 2021-03-05
tags: 
image: https://images.prismic.io/philips-defibrillatori/31ca1d06-f182-4a02-88c4-14cdb63ac8f3_16418.jpg?auto=compress,format&rect=0,180,1237,515&w=960&h=400
summary: >
        Le malattie cardiovascolari sono una serie di patologie che colpiscono il sistema cardiocircolatorio, composto da cuore e relativi vasi sanguigni.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<h2>Malattie cardiovascolari, prima causa di morte in Italia</h2>

<p>Le malattie cardiovascolari rappresentano ancora la principale causa di morbosità, invalidità e mortalità in Italia, essendo responsabili del 35,8% di tutti i decessi (32,5% negli uomini e 38,8% nelle donne). In particolare, secondo i dati Istat 2017, la cardiopatia ischemica è responsabile del 10,4% di tutte le morti (11,3% negli uomini e 9,6% nelle donne), mentre gli accidenti cerebrovascolari del 9,2% (7,6% nei maschi e 10,7% nelle femmine).</p>

<h2>Aritmie cardiache</h2>

<p>L’aritmia cardiaca è un’alterazione del ritmo cardiaco o della frequenza cardiaca, per la quale il battito cardiaco risulta irregolare. Il cuore può battere troppo velocemente (tachicardia) o troppo lentamente (bradicardia) o con assoluta irregolarità (per es. fibrillazione atriale) rispetto alla velocità media normale.</p>

<h2>Ictus</h2>

<p>É un deficit neurologico che insorge improvvisamente a seguito di un difetto della circolazione cerebrale. Quando per una qualsiasi ragione il flusso di sangue diretto ad un&#39;area del cervello si riduce e si interrompe le cellule nervose non ricevono più ossigeno e vanno incontro a sofferenza, perdendo in parte o completamente le loro funzioni. </p>

<p>Si differenziano due tipi di ictus: </p>

<ul><li>ictus ischemico o infarto cerebrale, il tipo di ictus di gran lunga più frequente (circa 85% dei casi). Il mancato afflusso di sangue può essere causato da un restringimento progressivo o dalla chiusura improvvisa di un&#39;arteria che porta il sangue al cervello. Se l&#39;ostacolo alla circolazione cerebrale non viene rimosso entro pochi minuti le cellule nervose vanno incontro ad un danno definitivo.</li><li>ictus emorragico è dovuto invece alla rottura di un&#39;arteria cerebrale. Ciò si verifica in seguito all&#39;aumento della pressione arteriosa, come nel caso dell&#39;emorragia cerebrale, oppure per la presenza di una malformazione della parete (aneurisma).</li></ul>

<h2>Infarto del miocardio</h2>

<p>L’infarto del miocardio è la morte di una parte del muscolo cardiaco a seguito dell’ostruzione di una delle coronarie, arterie deputate alla sua irrorazione.</p>

<p>L’infarto del miocardio può manifestarsi a riposo, dopo un’emozione intensa, durante uno sforzo fisico rilevante o quando lo sforzo è già terminato e si può manifestare con diversi <a href="https://www.defibrillatori-online.com/blog/arresto-cardiocircolatorio/2018-01-10-quali-sono-i-sintomi-dellinfarto.html">sintomi tipici</a>.</p>

<h2>Ipertensione arteriosa</h2>

<p>L’ipertensione arteriosa è una condizione costante e non occasionale caratterizzata dall’elevata pressione del sangue nelle arterie, che è determinata dalla quantità di sangue che viene pompata dal cuore e dalla resistenza delle arterie al flusso del sangue. L&#39;ipertensione è una tra le malattie più diffuse nei Paesi industrializzati e interessa infatti circa il 30% della popolazione adulta di entrambi i sessi e, nelle donne, è più frequente dopo la menopausa.</p>

<p>Anche se l’ipertensione arteriosa non è una malattia, rappresenta un fattore di rischio per altre malattie cardiovascolari come ictus, infarto del miocardio, aneurismi, angina pectoris. Per questo, è importante individuarla e curarla: per prevenire i danni che essa può provocare.</p>

<h2>Malattia delle valvole cardiache</h2>

<p>Le malattie delle valvole cardiache (valvulopatie) sono in grado di compromettere il normale funzionamento dell&#39;intero organo cardiaco. Possono essere congenite (presenti dalla nascita), o acquisite (si sviluppano nel corso della vita)</p>

<p>Possiamo distinguere due tipi di valvulopatie, che spesso possono coesistere nella stessa valvola:</p>

<ul><li>Stenosi (incompleta apertura della valvola; il sangue passa attraverso un orifizio più piccolo della norma)</li><li>Insufficienza della valvola mitrale (incompleta chiusura della valvola; parte del sangue torna indietro attraverso la valvola che dovrebbe essere chiusa). </li></ul>

<h2>Pericardite</h2>

<p>La pericardite è un&#39;infiammazione del pericardio, la struttura che avvolge e protegge il cuore ed è formato da due membrane separate da un sottile strato di liquido. In sua presenza, le membrane si infiammano e può aversi un aumento di liquido, che in alcuni casi può comprimere il cuore. La pericardite può essere acuta e svilupparsi rapidamente, oppure cronica e durare più di 6 mesi.</p>

<h2>Scompenso cardiaco</h2>

<p>Lo scompenso cardiaco è una condizione caratterizzata dall’incapacità del cuore di pompare normalmente e garantire il corretto apporto di sangue a tutto l’organismo. </p>

<p>Complice l&#39;allungamento della vita media nel nostro Paese, lo scompenso cardiaco in Italia interessa circa il 2% della popolazione, ma aumenta con l’aumentare dell’età, diventando progressivamente più frequente nel sesso femminile e arrivando al 15% in entrambi i sessi nelle persone dagli 85 anni in su.</p>

<h2>Trombosi venosa profonda</h2>

<p>La trombosi venosa profonda è la formazione di un coagulo di sangue all’interno di una vena profonda del corpo, dove blocca parzialmente o completamente il flusso del sangue, causando la cosiddetta embolia polmonare.</p>

<p>Diversi fattori possono aumentare il rischio di sviluppare una trombosi venosa profonda, incluso stare seduti a lungo (ad esempio durante un viaggio aereo o in macchina), riposo a letto a lungo termine, malattie ereditarie che compromettono la corretta coagulazione del sangue, traumi o interventi chirurgici, sovrappeso e obesità, fumo, gravidanza, assunzione della pillola anticoncezionale o la sostituzione ormonale.</p>
