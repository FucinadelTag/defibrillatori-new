---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Massaggio Cardiaco: Cos'è e Come si Fa

autore: Ilary Schena
date: 2018-06-26
tags: 
image: https://philips-defibrillatori.cdn.prismic.io/philips-defibrillatori/5535354a574bdfc7dd09befa2762ccb74b50d3c0_generale1.png
summary: >
        Istruzioni, immagini e video sul massaggio cardiaco: ecco come intervenire in caso di arresto cardiaco
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Il massaggio cardiaco serve, assieme all’uso immediato del defibrillatore, a riattivare un cuore che si trova in arresto cardiaco. L’arresto cardiaco è una condizione di estrema urgenza dove il cuore smette improvvisamente di battere, o non batte più in modo efficace per il nostro corpo. I tempi di intervento in caso di arresto cardiaco devono essere immediati perché già dopo pochi minuti cominciano ad esserci i primi danni irreversibili a livello cerebrale: per questo è fondamentale saper fare il massaggio cardiaco.</p>

<p></p>

<p>Una volta che <a href="https://www.defibrillatori-online.com/blog/arresto-cardiocircolatorio/2016-09-15-arresto-cardiaco-come-riconoscerlo-e-intervenire.html?utm_source=blog&utm_medium=post&utm_content=come-si-fa-massaggio-cardiaco-esterno">hai riconosciuto l’arresto cardiaco</a>, chiama o incarica qualcuno di chiamare il 112/118 per ricevere assistenza tramite un’ambulanza e incarica qualcuno di cercare un defibrillatore nelle vicinanze. Adesso è il momento di cominciare il massaggio cardiaco.</p>

<p><strong>1. Allinea braccia e gambe</strong>: In attesa dell’ambulanza, inginocchiati lungo il fianco del paziente, mettilo in posizione supina (a pancia in su) allineando braccia e gambe.</p>

<p><strong>2. Posiziona le mani sul torace</strong>: Posiziona il palmo della mano sinistra al centro del torace (cioè la metà inferiore del suo sterno). Posiziona la mano destra sopra la mano sinistra e intreccia le dita. Posiziona il tuo corpo in modo perpendicolare al torace del paziente, in modo che le braccia siano tese e rigide sopra al suo torace. In questo modo grazie al peso del tuo corpo riuscirai a fare un massaggio cardiaco più vigoroso.</p>

<p class="block-img"><img src="https://philips-defibrillatori.cdn.prismic.io/philips-defibrillatori/a1d0eff6a00172013b5606ecb121ddc663e6c16a_adulto1.png" alt="" width="500" height="266" /></p>

<p><strong>3. Comprimi sul torace</strong>: Comincia a comprimere con forza il torace a un ritmo costante, che sia veloce ma non troppo rapido (3 compressioni ogni 2 secondi). Durante le compressioni il torace deve abbassarsi di circa 5 cm (non più di 6): non aver paura di mettere troppa forza nel massaggio cardiaco, che per essere efficace deve essere energico. È importante che tra una compressione e l’altra venga rilasciata la pressione sul petto, ma senza staccare le mani dal torace. Comprimi il torace per 30 volte.</p>

<p class="block-img"><img src="https://philips-defibrillatori.cdn.prismic.io/philips-defibrillatori/1336edd7b8b61a66f3f496cbfff89f6ca2009750_adulto2.png" alt="" width="500" height="267" /></p>

<p><strong>4. Iperestensione del capo</strong>: Dopo le 30 compressioni, posiziona la mano sulla fronte e porta indietro il capo. Con l’indice e il medio dell’altra mano, solleva il mento per aprire le vie aeree.</p>

<p class="block-img"><img src="https://philips-defibrillatori.cdn.prismic.io/philips-defibrillatori/6f92bbd17da76f7d9e9c2320cd79d9b9abe1d30a_screen-shot-2018-06-26-at-16.12.33.png" alt="" width="500" height="269" /></p>

<p><strong>5. Insufflazioni</strong>: Mantenendo ancora l’iperestensione del capo, tappa il naso con le dita posizionate sulla fronte e posiziona le tue labbra attorno a quelle del paziente. Soffia dentro la bocca del paziente in modo continuo per circa un secondo, come in una normale espirazione. Attendi un secondo e soffia una seconda volta.</p>

<p class="block-img"><img src="https://philips-defibrillatori.cdn.prismic.io/philips-defibrillatori/9b88d6b2ae8cac8b4bd7818be2e13a601b26272c_adulto4.png" alt="" width="500" height="267" /></p>

<p><strong>6. Comprimi ancora il torace</strong>: Torna velocemente con le mani sul torace, facendo 30 compressioni seguite da 2 insufflazioni fin quando arriva l’ambulanza o il defibrillatore. Se non sai <a href="https://www.defibrillatori-online.com/blog/defibrillazione/2015-06-25-come-si-usa-un-defibrillatore.html?utm_source=blog&utm_medium=post&utm_content=come-si%20fa-massaggio-cardiaco-esterno">come si usa un defibrillatore</a>, non preoccuparti: l’operatore 112/118 potrà indicarti passo passo cosa fare. In più puoi seguire le indicazioni vocali del defibrillatore, che ti indicheranno come comportarti.</p>

<p></p>

<p>Ricorda, a differenza di altre emergenze, in caso di arresto cardiaco l’importante è agire nel più breve tempo possibile: anche se non sei esperto puoi intervenire e fare la differenza tra la vita e la morte di un’altra persona, che sia uno sconosciuto o un tuo caro. Grazie al supporto telefonico dell’operatore 112/118 non sarai mai solo.</p>

<h2>Massaggio Cardiaco Bambino</h2>

<p>Se stai soccorrendo un bambino ricordati che ci sono delle<a href="https://www.defibrillatori-online.com/blog/arresto-cardiocircolatorio/2017-04-07-7-differenze-tra-il-soccorso-di-un-adulto-e-di-un-bambino-in-arresto-cardiaco.html?utm_source=blog&utm_medium=post&utm_content=come-si%20fa-massaggio-cardiaco-esterno"> Differenze tra il Soccorso di un Adulto e di un Bambino in Arresto Cardiaco</a>, come il rapporto tra compressioni e insufflazioni, la modalità di compressione del torace e la profondità delle compressioni.</p>

<div data-oembed="https://www.youtube.com/" data-oembed-type="video" data-oembed-provider="youtube"><iframe width="480" height="270" src="https://www.youtube.com/embed/otV2laDO16o?feature=oembed" frameborder="0" allow="autoplay; encrypted-media" allowfullscreen></iframe></div>
