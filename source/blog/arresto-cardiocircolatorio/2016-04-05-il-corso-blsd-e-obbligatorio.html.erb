---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Il corso BLSD è obbligatorio?

autore: Beatrice Gardella
date: 2016-04-05
tags: 
image: https://philips-defibrillatori.cdn.prismic.io/philips-defibrillatori/a9736d9356a0acaba2f1fa84e905dc03325cf2e0_blsd.jpg
summary: >
        Si apre un nuovo capitolo dedicato esclusivamente ai corsi BLSD: cosa offrono, a chi si rivolgono e quali sono le sue finalità.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Una volta fatta chiarezza su chi ha l’obbligo di dotarsi del defibrillatore automatico, è arrivato il momento di<strong> fare il punto della situazione sui corsi BLSD (Basic Life Support &amp; Defibrillation).  </strong>Già dalla sigla è chiaro lo scopo: fornire le nozioni tecniche necessarie a riconoscere i sintomi di un arresto cardiaco e insegnare le manovre indispensabili per supportare una vittima.</p>

<p>Come già illustrato nel <a href="https://www.defibrillatori-online.com/blog/news/2016-02-26-il-defibrillatore-e-obbligatorio.html">post precedente</a> <strong>chiunque,</strong> in caso d’emergenza<strong>, può utilizzare il defibrillatore semiautomatico; ciò non toglie che essere appositamente formati permette al soccorritore di agire con più prontezza e consapevolezza.</strong></p>

<h3><strong>Dubbi sui corsi BLSD:</strong></h3>

<p>Ora i dubbi che aleggiano in diversi ambienti sportivi e non sono i seguenti: E’ obbligatoria la frequenza dei corsi BLSD? Per chi? In che modalità?</p>

<p>Cerchiamo di rispondere con ordine agli interrogativi sopraccitati con la speranza di dissipare ogni perplessità<strong>.</strong></p>

<h4><strong>CHI</strong></h4>

<p>Secondo il Decreto Balduzzi (24 aprile 2013) l’obbligo di partecipare ai corsi BLSD - e ottenere la relativa certificazione - è rivolto alle stesse<strong> società sportive professionistiche e dilettantistiche </strong>a cui per legge è richiesta la dotazione del dispositivo DAE. Ogni società deve <strong>disporre di un numero di soggetti addestrati</strong> in stretta dipendenza al tipo di organizzazione e di luogo in cui viene praticato lo sport di competenza. Sempre per disposizione ministeriale, ogni qualvolta è in corso l’attività sportiva, la società deve garantire la presenza del personale formato.</p>

<h4><strong>COSA</strong></h4>

<p>I <strong>corsi BLSD</strong> sono tenuti da istruttori riconosciuti e <strong>devono toccare i seguenti argomenti</strong>: </p>

<ol><li>Rianimazione cardio-polmonare;</li><li>Tecniche di disostruzione;</li><li>Tamponamento emorragia esterna;</li><li>Primo soccorso nello shock;</li><li>Uso del defibrillatore. </li></ol>

<h4><strong>MODALITA&#39;</strong></h4>

<p>I corsi hanno una <strong>durata</strong> che può uscillare<strong> tra le 5 e 8 ore ca</strong>. e prevedono sempre una <strong>parte teorica accompagnata da simulazioni pratiche (sui manichini)</strong>. Al termine del corso tutti i partecipanti ricevono un <strong>attestato di partecipazione</strong> della <strong>validità di 2 anni</strong>. Una volta trascorso quest’arco temporale, è necessario prendere parte a un apposito <strong>corso d’aggiornamento</strong>.</p>

<h4><strong>TIPOLOGIE</strong></h4>

<p>Un’ultima puntualizzazione: esistono<strong> due corsi BLSD </strong>che si distinguono per tipologia d’utenza; il primo è il corso <strong>BLSD adulti</strong> e considera la vittima adulta, mentre il secondo, corso <strong>BLSD pediatrico</strong>, affronta le casistiche in cui la vittima da soccorrere è un bambino. A prescindere da questa distinzione tipologica è giusto riprendere il discorso lì dove è stato iniziato: è obbligatorio frequentare i corsi BLSD? Abbiamo effettivamente compreso che l&#39;obbligo è rivolto a circoscritte realtà sportive, ma risulta altrettanto evidente che la partecipazione ai corsi BLSD rappresenta per il comune cittadino una valida occasione per diventare un membro attento e attivo all&#39;interno della propria comunità.</p>
