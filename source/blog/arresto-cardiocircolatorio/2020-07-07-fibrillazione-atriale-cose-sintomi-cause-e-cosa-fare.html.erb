---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Fibrillazione Atriale: Cos'è, Sintomi, Cause e Cosa Fare 

autore: Ilary Schena
date: 2020-07-07
tags: 
image: https://images.prismic.io/philips-defibrillatori/7c9e7ab1-7c80-4f57-8b79-8a5ed232552c_Atrial-Fibrillation-Onset.jpg?auto=compress,format&rect=0,119,1725,719&w=960&h=400
summary: >
        La fibrillazione atriale è l’aritmia più diffusa al mondo e tende a svilupparsi più si va avanti con l’età: gli over 65 sono i soggetti più a rischio.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>La fibrillazione atriale è una delle patologie cardiache più diffuse al mondo ma quando c’è, a volte, non si vede e non si sente. La fibrillazione atriale porta il cuore a perdere regolarità nel battito. Per provare ad orientarti ti dico che la fibrillazione atriale colpisce quasi <strong>l’1% della popolazione</strong> ma di solito ha un’incidenza che tende ad aumentare con l’aumentare dell’età. E ti aggiungo che gli uomini generalmente sono più colpiti delle donne.</p>

<p>La fibrillazione atriale spesso si nasconde dietro a palpitazioni rapide, <strong>stanchezza</strong>, mancanza di respiro e <strong>affanno</strong> per esempio quando fai le scale o anche in <strong>pazienti del tutto sani</strong>, altre volte invece è del tutto asintomatica e arriva senza nemmeno avvisare. Per questo potresti non vederla e saperla riconoscere è importante. La buona notizia, comunque, è che di per sé non è pericolosa per la vita ma questo non vuol dire che devi sottovalutarla. Se non la dovessi trattare o monitorare può avere delle complicazioni serie come la formazione di <strong>coaguli di sangue</strong> o <strong>l’ictus</strong>.</p>

<h2>Fibrillazione Atriale: Cos&#39;è</h2>

<p>La fibrillazione atriale è <strong>un’aritmia sopraventricolare ectopica</strong>. Quando la contrazione delle fibre muscolari degli atri superiori del tuo cuore è normale e regolare, lo svuotamento del sangue dagli atri superiori ai ventricoli è coordinato e completo. Ma quando il tuo cuore è soggetto ad una fibrillazione atriale succede l’opposto: <strong>l’attività elettrica</strong> degli atri è disordinata, troppo rapida e anomala, i ventricoli si contraggono in maniera irregolare e il sangue non scorre come dovrebbe. Ci sono diversi tipi di fibrillazione atriale e la loro distinzione dipende dal modo in cui si presenta nel paziente:</p>

<ul><li><strong>Di nuova insorgenza</strong>: se la fibrillazione atriale è documentata <strong>per la prima volta</strong>;</li><li><strong>Parossistica</strong>: la distingui perché gli episodi si presentano e si risolvono spontaneamente in <strong>meno di una settimana</strong>;</li><li><strong>Persistente</strong>: quando la fibrillazione è bloccata solo dopo l’intervento con <strong>trattamento terapeutico</strong>;</li><li><strong>Permanente</strong>: tendenzialmente quando non ci sono né trattamenti né interventi che potrebbero risolvere completamente la situazione;</li><li><strong>Asintomatica</strong>: è quella che ti accennavo poco fa, quando cioè la fibrillazione arriva senza farsi vedere né sentire.</li></ul>

<h2>Fibrillazione Atriale: i Sintomi</h2>

<p>Hai visto che non sempre <strong>i sintomi della fibrillazione atriale</strong> sono palesi. Perciò, quando ci sono, è importante che tu sappia distinguerli e riconoscerli perché potresti averla senza saperlo.</p>

<p>I sintomi più frequenti sono:</p>

<ul><li><strong>palpitazioni</strong>: generalmente si riferisce alla sensazione che provi quando senti che c’è qualcosa di anormale nel tuo battito cardiaco.</li><li><strong>mancanza di respiro</strong>: può essere lieve o anche acuta e può dipendere dalla rapida attività ventricolare</li><li><strong>capogiri o vertigini</strong></li><li><strong>sensazione di stanchezza </strong>e debolezza: può essere una generale mancanza di energia o anche una ridotta tolleranza all’esercizio fisico.</li><li>disturbi del sonno o <strong>insonnia</strong></li></ul>

<h2>Fibrillazione Atriale: Le cause</h2>

<p>Tra le cause principali che possono determinare una fibrillazione atriale devi tenere in considerazione la presenza di un qualsiasi tipo di cardiopatia che può innescare un&#39;insufficienza cardiaca. Parlo dunque di:</p>

<ul><li>infarto del miocardio</li><li><strong>coronaropatie</strong></li><li>cardiopatia reumatica</li></ul>

<h3>Fibrillazione Atriale: I fattori di rischio</h3>

<p class="block-img"><img src="https://images.prismic.io/philips-defibrillatori/3756f5ea-f7da-4b22-bd4c-045fb8cb36b6_103944-dor-no-peito_1539785494.jpg?auto=compress,format&rect=0,0,2120,1412&w=500&h=333" alt="" width="500" height="333" /></p>

<p>Oltre alle cause &quot;strette&quot;, vi sono poi delle circostanze che possono concorrere ad aumentare il rischio di sviluppare una fibrillazione atriale. Per esempio:</p>

<ul><li><strong>Ipertiroidismo</strong></li><li>Diabete mellito</li><li>Malattie respiratorie</li><li><strong>Obesità</strong></li></ul>

<p>Tra queste bisogna considerare anche l&#39;età. Nel senso che le possibilità di sviluppare una fibrillazione atriale aumentano andando avanti con gli anni. Se provi a guardare le statistiche vedrai che sotto i 55 anni, per esempio, la percentuale di pazienti a <strong>livello globale è di circa lo 0,1% m</strong>a sale fino all&#39;<strong>8-10% se consideri gli over 80</strong>. Questo dipende dal fatto che più si invecchia e più è facile sviluppare patologie cardiache o cardiopatie che possono portare alla fibrillazione atriale.</p>

<p>Altri importanti fattori di rischio, lo puoi immaginare, sono comportamenti e abitudini &quot;sbagliate”, come l&#39;abuso di caffeina o di alcol.</p>

<h2>Fibrillazione Atriale: I rischi</h2>

<p>Quando ti ho presentato la fibrillazione atriale, poco più sopra, ti ho detto che di per sé non è pericolosa per la tua vita. Allo stesso tempo però è una patologia che può innescarne delle altre molto più serie e rischiose. </p>

<h3>Ictus</h3>

<p>L’ictus è il rischio principale associato alla fibrillazione atriale. Ti ricordi quando sopra ti ho parlato degli atri del cuore che non battono in modo coordinato e regolare? La mancanza di una contrazione sufficiente fa sì che in alcune zone degli atri il sangue ristagni o che i vasi si lesionino. Questo può portare alla formazione di <strong>coaguli</strong> o <strong>trombi</strong> che potrebbero viaggiare in qualsiasi parte del corpo fino al cervello “bloccando” un vaso cerebrale creando quindi un <strong>embolo</strong>.</p>

<h3>Arresto cardiaco</h3>

<p>Se una <strong>frequenza cardiaca anomala</strong> e alterata persiste per lunghi periodi di tempo può danneggiare seriamente il cuore. In più se il cuore è anche danneggiato, uno scenario come ti dicevo molto frequente nelle persone anziane, la fibrillazione può avere un altro rischio importante: l’<strong>insufficienza cardiaca</strong>. Che cosa succede? Il ritmo è troppo rapido e il cuore si indebolisce, così il sangue ritorna indietro nei polmoni e influenza sensibilmente il normale schema respiratorio.</p>

<h3>Angina</h3>

<p>Si verifica quando c’è un temporaneo e scarso afflusso di sangue al cuore. In questo scenario succede che il tuo tessuto cardiaco non riceve abbastanza ossigeno e la puoi riconoscere da un dolore al torace improvviso e acuto e temporaneo.</p>

<h2>Fibrillazione Atriale: Come si Cura</h2>

<p class="block-img"><img src="https://images.prismic.io/philips-defibrillatori/35160747-beb0-4a9a-af12-3dccf54fe8e6_unnamed.jpg?auto=compress,format&rect=0,0,512,329&w=500&h=321" alt="" width="500" height="321" /></p>

<p>Le diverse forme di fibrillazione atriale di cui ti ho parlato prima sono molto importanti anche perché influenzano la modalità con cui puoi trattarla.</p>

<p>Una prima distinzione che ti propongo è quella tra fibrillazione atriale al primo episodio, che è quindi un caso acuto, o un episodio che dura da più tempo:</p>

<ul><li>Primo episodio databile tra le 24 e le 48 ore: saresti sottoposto alla <strong>cardioversione</strong>, cioè il ripristino del regolare ritmo del cuore. La cardioversione può essere <strong>con farmaci</strong> oppure <strong>elettrica</strong>, per mezzo di piastre e defibrillatore.</li><li>Primo episodio oltre le 48 ore: in questi casi verresti rimandato a casa con un <strong>terapia anticoagulante</strong> per un ciclo di quattro settimane. Questi farmaci fluidificano il sangue per evitarti la <strong>trombosi</strong>. Se avessi delle recidive potrebbero optare per una profilassi <strong>farmacologica antiaritmica</strong> ma se tutto dovesse andar bene i medici ti sottoporrebbero poi alla cardioversione elettrica.</li></ul>

<p>Nel caso in cui la tua fibrillazione atriale fosse invece a lungo termine, gli approcci possono essere diversi in base all’età, al tuo lavoro, alla tua risposta all’eventuale terapia farmacologica:</p>

<ul><li>terapia farmacologica antiaritmica: prevede farmaci che dovresti prendere <strong>cronicamente</strong>. Oltre ai farmaci anti aritmici potrebbero anche prescriverti degli anticoagulanti.</li><li><strong>ablazione</strong>: i medici potrebbero proportela per varie ragioni che, come ti accennavo, possono dipendere dalla tua età o<strong> dal lavoro che fai</strong> o dalla risposta ai farmaci. Se sei un pilota di aerei, probabilmente eviteranno di darti terapia farmacologica; se hai un’intolleranza alla terapia o se sei a rischio di una recidiva, l&#39;approccio interventistico è consigliato.<strong> </strong></li></ul>

<h3>Ablazione</h3>

<p><strong>L’ablazione della fibrillazione atriale </strong>è un intervento relativamente non-invasivo. Quindi non avere paura se mai dovessi farla perché è eseguita in un breve ricovero, con l’anestesia locale e l’unica “invasione” del tuo corpo sarebbero degli <strong>elettrocateteri sottili e flessibili</strong> nei vasi sanguigni dell’inguine. E per rassicurarti ancora di più ti dico che la probabilità di ripristino del ritmo normale del cuore è tra <strong>il 70% e il 90%</strong>.</p>

<p>Ci sono tre tipi di ablazione della fibrillazione atriale:</p>

<ul><li>ablazione con <strong>radiofrequenza</strong>: l’area del cuore da cui partono gli impulsi difettosi è tendenzialmente la parte sinistra, che viene bloccata e isolata dalla parte sana e resa inattiva elettricamente attraverso la radiofrequenza. Il passaggio di una corrente che genera calore trasmessa da una sonda crea una piccola “cicatrice”.</li><li><strong>ablazione con crioterapia</strong> (transcatetere): funziona esattamente come ti ho spiegato qui sopra ma al posto di usare la radiofrequenza si avvale della <strong>criotermia</strong>. Ovvero a freddo, con l’utilizzo del protossido d’azoto che arriva a -75 gradi.</li><li><strong>ablazione chirurgica</strong>: in questo caso invece ti chiederebbero l’auricola sinistra in modo “manuale” e quindi un po’ più invasivo.</li></ul>

<p><a href="https://www.ohga.it/fibrillazione-atriale-come-puoi-riconoscere-laritmia-che-non-senti-arrivare/">Fonte</a></p>
