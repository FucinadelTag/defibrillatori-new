---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Differenze tra Infarto, Arresto Cardiaco e Ictus

autore: Ilary Schena
date: 2019-11-27
tags: Arresto cardiaco, infarto
image: https://images.prismic.io/philips-defibrillatori/8362895b-5eb0-4c28-88b3-44feae955f0e_differenza.jpg?auto=compress,format&rect=0,225,1800,750&w=960&h=400
summary: >
        Si tratta di un infarto, un arresto cardiaco o un ictus? Informati e cerca di capirlo per poter agire nel modo migliore
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Differenza tra infarto, arresto cardiaco e ictus? Tutti e 3 sono degli eventi estremamente gravi che richiedono immediate cure mediche, ma quali sono le differenze tra infarto, arresto cardiaco e ictus? Riconoscerli ti permetterà di agire in tempo, facilitare gli operatori 118 al telefono e sapere come prestare i primissimi soccorsi.</p>

<p>Allora vediamo insieme che cosa sono <strong>infarto</strong>, <strong>arresto cardiaco</strong> e <strong>ictus</strong>, i <strong>sintomi</strong> e le principali differenze</p>

<p></p>

<h3>Cos’è un Infarto e Sintomi</h3>

<p class="block-img"><img src="https://images.prismic.io/philips-defibrillatori/ee1833d2-2969-4994-939d-c681843d3295_infarto.jpg?auto=compress,format&rect=0,1,2000,1332&w=500&h=333" alt="" width="500" height="333" /></p>

<p>Un infarto, chiamato anche “attacco di cuore”, si verifica quando il flusso di sangue al cuore di una persona viene gravemente ridotto o bloccato. L’infarto è, assieme all’arresto cardiaco, <strong>uno dei più pericolosi killer in Europa</strong>. Ma ricorda che <a href="https://www.defibrillatori-online.com/blog/storie/2016-06-27-qual-e-la-differenza-tra-arresto-cardiaco-e-infarto.html?utm_source=blog&utm_medium=post&utm_content=Infarto-Arresto-Cardiaco-e-Ictus-Ecco-Differenze">infarto e arresto cardiaco sono diversi</a>, e un infarto può sempre sfociare in un arresto cardiaco, rendendo la situazione ancor più grave.</p>

<p>L’infarto si verifica quando un coagulo di sangue (chiamato trombo) occlude improvvisamente il flusso del sangue all’interno di un’arteria coronaria (vaso sanguigno che porta il sangue a una parte del cuore). L’interruzione del flusso sanguigno diretto al cuore, con il passare dei minuti e delle ore può danneggiare una parte del cuore. Anche se durante un infarto il cuore continua a battere normalmente, se il flusso sanguigno non viene ripristinato in tempi brevi con un’angioplastica, parti del muscolo cardiaco inizieranno a morire per mancanza di ossigeno. Più tempo passa dall’insorgere di un infarto non trattato, maggiore è il danno al muscolo, portando anche ad arresto cardiaco.</p>

<p></p>

<p>Ma come riconoscere un infarto, e quali sono i <strong>sintomi di un infarto</strong>?</p>

<p>I sintomi di un infarto possono manifestarsi anche ore, giorni, addirittura settimane prima dell’attacco cardiaco stesso.</p>

<p>I <strong>sintomi più comuni di un infarto</strong> includono:</p>

<ul><li>Dolore o disagio al petto: il sintomo più comune è oppressione al torace, dolore “a morsa” nel centro del petto che dura per più minuti e senza interruzione</li><li>Dolore o disagio in altre aree della parte superiore del corpo: dolore che si estende oltre il petto verso la spalla, a una o entrambe le braccia, la schiena, anche fino ai denti e alla mandibola</li><li>Episodi di dolore toracico che diventano più frequenti e più intensi</li><li>Dolore prolungato nella parte superiore dell’addome</li><li>Nausea e vomito, che sfortunatamente potrebbero essere presi sottogamba perché confusi con sintomi influenzali o intossicazione alimentare</li><li>Mancanza di fiato</li><li>Improvviso sudore freddo</li><li>Sensazione di svenimento</li></ul>

<p>Vale la pena notare che le donne possono manifestare sintomi di infarto in modo diverso dagli uomini.</p>

<p>Inoltre, alcune persone non avvertono alcun sintomo: alcuni infarti possono svilupparsi senza che la persona abbia alcun sintomo (si chiama appunto “infarto silente”)</p>

<p></p>

<h3>Cos’è un Arresto Cardiaco e Sintomi</h3>

<p class="block-img"><img src="https://images.prismic.io/philips-defibrillatori/ebc74e5d-0519-45f7-b5aa-3a0aabae609b_arresto+cardiaco.jpg?auto=compress,format&rect=0,0,1080,810&w=500&h=375" alt="" width="500" height="375" /></p>

<p>L’arresto cardiaco è un problema elettrico ed è causato quando il cuore di un individuo smette <strong>improvvisamente</strong> e <strong>inaspettatamente</strong> di battere.</p>

<p>A differenza di un infarto, l’arresto cardiaco è di una gravità estrema: l’individuo in arresto cardiaco è, senza mezzi termini, morto, se non viene al più presto defibrillato con un <strong>defibrillatore</strong> e il suo cuore non viene mantenuto in vita con la rianimazione cardio-polmonare.</p>

<p>Quali sono i sintomi che fanno presagire l’arrivo di un arresto cardiaco? Sfortunatamente, a differenza dell’infarto, non ci sono dei veri e propri sintomi che possono metterci in allarme nei giorni e nelle settimane precedenti. I <strong>sintomi di un arresto cardiaco</strong> sono immediati e terribili</p>

<ul><li>improvvisa perdita di coscienza</li><li>mancanza di respiro.</li></ul>

<p></p>

<p>Dato che durante un arresto cardiaco il cuore smette di battere, gli organi del corpo sono privati ​​dell’ossigeno necessario e già nei primi minuti dall’insorgere dell’evento possono verificarsi i primi danni neurologici, fino alla morte dell’individuo.</p>

<p>Ma cosa causa l’arresto cardiaco, che senza dubbio è <strong>peggiore e più pericoloso di infarto e ictus</strong>? Le cause di un arresto cardiaco possono essere: </p>

<ul><li>fibrillazione ventricolare</li><li>annegamento</li><li>elettrocuzione</li><li>infarto</li><li>cardiomiopatia</li><li>ipotermia</li><li>improvviso colpo al petto</li><li>abuso di droghe.</li></ul>

<p>Ma all’arresto cardiaco c’è un “rimedio” e si chiama <a href="https://www.defibrillatori-online.com/blog/defibrillazione/2017-12-14-che-cose-un-defibrillatore.html?utm_source=blog&utm_medium=post&utm_content=Infarto-Arresto-Cardiaco-Ictus-Ecco-Differenze">defibrillatore</a>. L’arresto cardiaco può infatti essere reversibile se trattato nei primi minuti con la <strong>rianimazione cardiopolmonare</strong> e utilizzando un <strong>defibrillatore</strong> sulla vittima.</p>

<p></p>

<h3>Cos’è un Ictus e Sintomi</h3>

<p class="block-img"><img src="https://images.prismic.io/philips-defibrillatori/37dc2362-e3da-45d2-b476-ddc1765016af_ictus.jpg?auto=compress,format&rect=0,0,2118,1415&w=500&h=334" alt="" width="500" height="334" /></p>

<p>Un ictus è causato dell&#39;improvvisa chiusura o rottura di un vaso cerebrale e dal conseguente danno alle cellule cerebrali dovuto dalla mancanza dell&#39;ossigeno e dei nutrimenti portati dal sangue (ischemia) o alla compressione dovuta al sangue uscito dal vaso (emorragia cerebrale). Quando il flusso di sangue al cervello si interrompe, le cellule cerebrali vengono private dell’ossigeno e iniziano a morire.</p>

<p>E quando le cellule cerebrali muoiono durante un ictus, le abilità controllate da quell’area del cervello come la memoria e il controllo muscolare vengono perse permanentemente.</p>

<p>L’ICTUS cerebrale in Italia rappresenta la terza causa di morte, dopo le malattie cardiovascolari e le neoplasie, e la<strong> prima causa assoluta di disabilità</strong>: un triste primato.</p>

<p>Ma quali sono i <strong>sintomi di un ictus</strong> in atto?</p>

<ul><li>Debolezza o insensibilità di una metà del volto, di uno degli arti (braccio o gamba) della metà del corpo, che può essere caratterizzata anche da formicolii</li><li>Incapacità di esprimersi o di comprendere qualcuno che sta parlando</li><li>Oscuramento o la perdita di visione da un solo occhio</li><li>Inspiegabile sensazione di vertigine, di sbandamento o cadute e/o un grave mal di testa.</li></ul>

<p>Anche la comparsa improvvisa di uno solo di questi sintomi è un campanello d’allarme che deve portarci a chiamare subito i soccorsi.</p>
