---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Defibrillatori ad accesso pubblico in Giappone: dai distributori automatici ai templi

autore: Ilary Schena
date: 2021-03-11
tags: 
image: https://images.prismic.io/philips-defibrillatori/a4195d3c-8822-4001-aac2-20a83e1dbe36_kawaguchi+mami+AED+defibrillator+music+video.jpg?auto=compress,format&rect=0,100,1366,569&w=960&h=400
summary: >
        Il Giappone è il secondo mercato di defibrillatori dopo gli Stati Uniti, e i DAE sono stati posizionati nei luoghi di aggregazione, inclusi uffici, centri commerciali, grandi parchi, scuole, hotel, templi, sento (bagni pubblici), aeroporti e stazioni dei treni.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Nel caso di un arresto cardiaco, ogni secondo conta. Per questo il Giappone ha messo a disposizione un gran numero di defibrillatori automatici esterni (DAE) nelle aree pubbliche, arrivando a circa 300.000 unità. </p>

<p>“Fino a pochi anni fa, il Giappone era molto indietro nel permettere l’accesso pubblico ai defibrillatori automatici esterni,” ha affermato il dottor Hideo Mitamura, un cardiologo che a lungo si è battuto per rendere i defibrillatori automatici esterni accessibili a tutti, “ma abbiamo compiuto grandi passi verso la cardioprotezione dei luoghi pubblici”. </p>

<p>Sfortunatamente, si sono verificate una serie di tragedie prima che il Giappone riuscisse ad allineare le sue leggi alle raccomandazioni internazionali consentendo l&#39;accesso del pubblico ai DAE. La più eclatante è stata la morte del <strong>principe Takamado</strong>, cugino dell’imperatore. Il 21 novembre 2002 ha subito un arresto cardiaco mentre giocava a squash vicino all&#39;ambasciata canadese a Tokyo. All’arrivo dell’ambulanza, l’uomo era in fibrillazione ventricolare (un ritmo cardiaco defibrillabile). A quel tempo la legge richiedeva l&#39;autorizzazione esplicita di un medico prima di effettuare la defibrillazione. Dopo la rianimazione cardiopolmonare, il principe fu trasferito in ospedale, dove a causa del ritardo nella defibrillazione non riuscirono a salvarlo. La notizia ebbe un effetto mediatico in tutto il Giappone.</p>

<p>Fino al 2004 l’utilizzo dei DAE era consentito solamente agli operatori sanitari, ma la legge ora ne permette l’utilizzo anche ai <strong>cittadini non formati</strong>. Questo ha portato a una diffusione sorprendentemente rapida dei defibrillatori in Giappone, dove le vendite sono sono aumentate drasticamente da 3.607 nel 2004 a 35.170 nel 2006, facendo del Giappone il secondo mercato di defibrillatori dopo gli Stati Uniti.</p>

<p>Legalmente, ora in Giappone chiunque può utilizzare un defibrillatore anche senza aver seguito alcun corso. Tuttavia, chiunque sia interessato a imparare come usarne uno in caso di emergenza, può rivolgersi alla stazione dei vigili del fuoco.</p>

<p>Dalla modifica della legge, e nel tentativo di ridurre le tempistiche tra il sorgere dell’arresto cardiaco e la defibrillazione, migliaia di defibrillatori sono stati posizionati nei luoghi di aggregazione, inclusi uffici, centri commerciali, grandi parchi, scuole, hotel, templi, sento (bagni pubblici), aeroporti e stazioni dei treni. Anche alcuni veicoli, come i <strong>bus turistici </strong>e i taxi, sono dotati di defibrillatore. Molto è stato fatto per rendere sempre più accessibili i defibrillatori, lasciando i turisti stranieri sorpresi di trovare un defibrillatore anche nei <strong>distributori automatici</strong>, proprio sotto le bevande in vendita, dove basta aprire lo sportello per prelevare il defibrillatore. </p>

<p>Un allarme avverte quando lo sportello viene aperto per evitare il furto dell&#39;oggetto. Ma ciò che sorprende è vedere che i casi di vandalismo verso i defibrillatori ad accesso pubblico sono davvero limitati.</p>

<p>Il successo della diffusione dei defibrillatori in Giappone è stato visto all&#39;Expo 2005 tenutosi nella Prefettura di Aichi. I DAE sono stati posizionati a intervalli di 300 m in tutto il sito dell&#39;evento e in 6 mesi quattro persone che hanno subito un arresto cardiaco improvviso sono stati rianimati con successo. </p>

<p>Tuttavia, la diffusione di defibrillatori ad accesso pubblico non è stato guidato dalla politica del governo, ma piuttosto dal coinvolgimento volontario di singole organizzazioni e imprenditori.</p>
