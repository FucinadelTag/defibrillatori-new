---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Quali Sono i Segni Premonitori di un Arresto Cardiaco?

autore: Ilary Schena
date: 2017-09-13
tags: formazione
image: https://philips-defibrillatori.cdn.prismic.io/philips-defibrillatori/c1a64211dd80187442233d7547fee1a5dd9fcc58_arresto.jpg
summary: >
        Una ricerca condotta negli Stati Uniti ha mostrato che i campanelli d'allarme di un imminente arresto cardiaco possono esserci ore, giorni, addirittura settimane prima dell'evento
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Lo dice anche il nome - arresto cardiaco improvviso. Siamo abituati a pensarlo come a un fulmine a ciel sereno: improvvisamente il cuore smette di battere e senza un intervento precoce la persona colpita è in genere morta in pochissimi minuti.</p>

<p></p>

<p>Anche se è comunemente confuso con l’infarto, e ti starai chiedendo <a href="https://www.defibrillatori-online.com/blog/storie/2016-06-27-qual-e-la-differenza-tra-arresto-cardiaco-e-infarto.html?utm_source=blog&utm_medium=articolo-blog&utm_content=Quali-Sono-Segni-Premonitori-Arresto-Cardiaco">Qual è la differenza tra arresto cardiaco e infarto</a>, l&#39;arresto cardiaco è diverso - è molto peggio.<br>Si crea un’alterazione del ritmo cardiaco, e il cuore smette improvvisamente di battere.<br>La rianimazione cardio-polmonare aiuta a guadagnare qualche minuto prima dell’arrivo di un&#39;ambulanza, ma senza l’intervento con un defibrillatore sono pochi i pazienti che sopravvivono.<br><br></p>

<p>Un nuovo studio presentato al congresso dell’<strong>American Heart Association</strong> ha suggerito che l’arresto cardiaco non è così improvviso come si è sempre pensato. In molti casi infatti, l’arresto cardiaco è preceduto da segni e sintomi che si possono manifestare ore, giorni, addirittura settimane prima e che potrebbero salvare la vita se li sapessimo riconoscere e interpretare.</p>

<p></p>

<h4><strong>La ricerca</strong></h4>

<p>La notizia arriva da una ricerca dei medici dell’Oregon Sudden Unexpected Death Study di Los Angeles, i quali hanno analizzato le informazioni sulle persone che hanno subìto un arresto cardiaco tra il  2002 e il 2012 nell’area di Portland, Stati Uniti. Avvalendosi delle testimonianze delle famiglie, degli amici e degli sconosciuti che hanno assistito all’evento cardiaco, sono riusciti ad esaminare i dati di quasi 1100 persone <strong>dai 35 ai 65 anni</strong> che hanno subito un arresto cardiaco nei 10 anni presi in esame.<br><br></p>

<p>Gli studiosi sono rimasti sorpresi nel notare che in più di metà dei casi la vittima aveva avuto dei segnali d’allarme nelle ore, nei giorni e addirittura nelle settimane precedenti. Nell’80% dei casi i sintomi si erano manifestati nelle <strong>24 ore</strong> precedenti l’arresto cardiaco - nei restanti una settimana prima e altri fino a un mese.<br><br></p>

<h4><strong>I Sintomi</strong></h4>

<p>Negli uomini il sintomo più comune si è manifestato con un <strong>dolore al petto</strong>. Nelle donne invece è stato più comune il <strong>fiato corto</strong> (chiamato anche dispnea).</p>

<p>Altri sintomi comprendevano palpitazioni, capogiri o svenimenti.</p>

<p>Inoltre, lo studio ha scoperto che solo una piccola parte dei pazienti aveva considerato questi sintomi un campanello d’allarme tale da chiamare i soccorsi o recarsi in ospedale.<br><br></p>

<p>In caso di dolore al torace o fiato corto non bisogna perdere tempo e chiamare i soccorsi, anche nel bel mezzo della notte. Ignorare questi sintomi vuol dire perdere la possibilità di salvare la propria vita, secondo lo studio.<br>Come ha dichiarato Sumeet Chugh, responsabile della ricerca e direttore dell’Heart Rhythm Center al Cedars-Sinai Heart Institute di Los Angeles, «Al momento della chiamata dei soccorsi, è <strong>troppo tardi</strong> per almeno il 90 per cento delle persone». Non c&#39;è quindi tempo da perdere, per questo è importante sapere  <a href="https://www.defibrillatori-online.com/blog/defibrillazione/2017-08-23-cosa-fare-se-si-e-testimoni-di-un-arresto-cardiaco.html?utm_source=blog&utm_medium=articolo-blog&utm_content=Quali-Sono-Segni-Premonitori-Arresto-Cardiaco">Cosa Fare se si è Testimoni di un Arresto Cardiaco</a>.</p>
