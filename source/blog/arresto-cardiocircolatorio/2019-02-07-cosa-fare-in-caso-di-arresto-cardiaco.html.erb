---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Cosa Fare in Caso di Arresto Cardiaco

autore: Ilary Schena
date: 2019-02-07
tags: formazione
image: https://images.prismic.io/philips-defibrillatori/04308f38f0c28ee12c66996f7523444bc3b0a0d8_rcp.png?auto=compress,format
summary: >
        Sapresti cosa fare in caso di arresto cardiaco? Chiunque può intervenire e tentare di salvare una vittima di arresto cardiaco, ma cosa fare?
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Quando ci sono situazioni di emergenza estrema, come ad esempio se improvvisamente una  persona si sente male, sviene, non respira e il suo cuore smette di battere per lunghi, interminabili minuti, sapresti cosa fare in caso di arresto cardiaco?</p>

<ul><li>Valutata l’incoscienza e l’assenza di respiro di una persona, vanno immediatamente attivati i soccorsi: chiama qualcuno e chiedi se è presente un defibrillatore semiautomatico DAE nelle immediate vicinanze.</li><li>Se sei da solo e nessuno può chiamare al posto tuo e portarti un defibrillatore, abbiamo un grande aiuto accanto a noi: il nostro <strong>telefono</strong>. Chiamato il numero di emergenza 112/118 (a seconda delle Regioni) con il vivavoce: questo ci permette di avere le mani libere e poter agire con maggiore libertà. </li></ul>

<h2>Arresto Cardiaco: Intervenire fa la Differenza</h2>

<p class="block-img"><img src="https://images.prismic.io/philips-defibrillatori/17733969cc274cdc07c2ca9db6b93d4d0c0216d5_foto-10.jpg?auto=compress,format" alt="" width="500" height="265" /></p>

<p><strong>L’80% circa degli arresti cardiaci avviene tra le mura di casa</strong> e i familiari non sanno il più delle volte come comportarsi: quindi cosa fare in caso di arresto cardiaco?</p>

<p>L’arresto cardiaco purtroppo non è così raro come si potrebbe pensare:</p>

<ul><li>in Europa gli arresti cardiaci sono 400.000 ogni anno: di questi si salva il 15%;</li><li>in Italia gli arresti cardiaci sono 60.000 ogni anno e si salva solamente il 2-3%.</li></ul>

<p>“Di questi arresti cardiaci il 70% avviene in presenza di testimoni che potrebbero fare qualcosa, ma <strong>solo nel 15% dei casi qualcuno interviene</strong> e inizia a praticare le manovre - afferma al programma televisivo Fuori TG Niccolò Grieco, consigliere e coordinatore del comitato scientifico IRC (Italian Resuscitation Council) e cardiologo dell’Ospedale Niguarda di Milano. Questo dato è difficile da interpretare: c’è molta paura di intervenire, ma si sta costruendo anche molta cultura: oggi si può fare una rianimazione guidata telefonicamente dai sistemi 112/118 e anche grazie a questo la percentuale di sopravvivenza in Italia sta molto migliorando. Se si passasse dal 15% di interventi da parte di testimoni al 50-60% potremmo più che raddoppiare la sopravvivenza in caso di arresto cardiaco!”</p>

<h2>Massaggio Cardiaco e Defibrillatore</h2>

<p class="block-img"><img src="https://images.prismic.io/philips-defibrillatori/3a45bac0044ccbb43ccdca2eb8ad561b3fc4381b_rcp-1.jpg?auto=compress,format" alt="" width="500" height="265" /></p>

<p>Sono poche le cose da fare in caso di arresto cardiaco, prima fra tutti <a href="https://www.defibrillatori-online.com/blog/arresto-cardiocircolatorio/2016-12-29-come-fare-il-massaggio-cardiaco.html?utm_source=blog&utm_medium=post&utm_content=Cosa-Fare-in-Caso-di-Arresto-Cardiaco">cominciare il massaggio cardiaco</a> comprimendo il torace a un ritmo di 100 compressioni al minuto (ricordate la canzone <em>Stayin’ Alive</em> dei Bee Gees? Quello è il ritmo corretto per eseguire le compressioni toraciche): bisogna continuare a massaggiare per poter mantenere in vita la persona e mantenere in circolo il sangue (che continua così a portare ossigeno al cervello) ed evitare il più possibile danni neurologici.</p>

<p>Ruolo importantissimo è giocato dal <strong>defibrillatore</strong>, uno strumento salvavita che permette di far ripartire un cuore in arresto cardiaco. Ma <a href="https://www.defibrillatori-online.com/blog/defibrillazione/2017-09-28-come-si-usa-un-defibrillatore.html?utm_source=blog&utm_medium=post&utm_content=Cosa-Fare-in-Caso-di-Arresto-Cardiaco">come si usa un defibrillatore</a>? Il defibrillatore è in realtà uno strumento <strong>semplice e intuitivo</strong>, studiato apposta per essere utilizzato anche da non esperti.</p>

<p>“Una volta acceso e attaccate le piastre al torace del paziente, il defibrillatore fa tutto al posto dell’operatore - afferma durante la trasmissione Jacopo Pagani, delegato nazionale area salute Croce Rossa Italiana. Con il defibrillatore l’operatore non può sbagliare, tantomeno dare la scarica in maniera errata: è il defibrillatore a eseguire l’elettrocardiogramma, è il defibrillatore a eseguire l’analisi dell’elettrocardiogramma e decidere se il ritmo è defibrillabile oppure no. Si può quindi utilizzarlo in totale sicurezza. L’unica responsabilità dell’operatore è far sì che nessun altro tocchi la vittima durante la fase di analisi e shock (cioè mantenere una scena sicura) e poi schiacciare il pulsante che eroga la scarica.”</p>

<h2>Le Responsabilità Legali</h2>

<p class="block-img"><img src="https://images.prismic.io/philips-defibrillatori/23ba9592a922eaabe7d8d4ad5ae8263d1e4a13e9_cpr.jpg?auto=compress,format" alt="" width="500" height="266" /></p>

<p>Ma si può davvero intervenire, anche se non si è professionisti? E in quali problemi legali si rischia di incorrere? Il dott. Grieco ci rassicura: “Il massaggio cardiaco è una manovra che chiunque può fare. La legge tutela il soccorritore! Anzi, se vogliamo, <strong>non fare nulla può essere messo in discussione</strong>. Non bisogna aver paura di far danni, lo ricorda anche l’<strong>articolo 54 del codice penale sullo stato di necessità</strong>: è proprio lo stato di necessità che permette a tutti di attuare quelle manovre che servono a salvare una vita in una condizione di eccezionale pericolo come l’arresto cardiaco. Non bisogna aver paura, perché peggio non si può fare: se non facciamo niente purtroppo la persona non ha nessuna possibilità di sopravvivere e quindi qualunque cosa facciamo è un passo verso la sopravvivenza.” </p>

<p>La legge difende dunque chi interviene per salvare una persona con il massaggio cardiaco e con il defibrillatore, azzerando <a href="https://www.defibrillatori-online.com/blog/defibrillazione/2016-07-22-quali-sono-le-responsabilita-penali-quando-si-utilizza-un-defibrillatore.html?utm_source=blog&utm_medium=post&utm_content=Cosa-Fare-in-Caso-di-Arresto-Cardiaco">le responsabilità penali quando si utilizza il defibrillatore e si esegue il massaggio cardiaco</a>.</p>
