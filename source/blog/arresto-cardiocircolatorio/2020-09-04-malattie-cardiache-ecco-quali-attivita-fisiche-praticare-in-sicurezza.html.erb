---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Malattie cardiache? Ecco quali attività fisiche praticare in sicurezza

autore: Ilary Schena
date: 2020-09-04
tags: sport
image: https://images.prismic.io/philips-defibrillatori/84becfbc-a465-417f-84b3-afc7926f59c3_cuore1.jpg?auto=compress,format&rect=0,124,2250,938&w=960&h=400
summary: >
        L'esercizio fisico è fondamentale per mantenersi in forma e mantenere uno stile di vita sano, tuttavia per chi soffre di malattie cardiache è necessario prestare più attenzione alla scelta dello sport. Per aiutare nella scelta dell'attività sportiva, la Società Europea di Cardiologia ha appena pubblicato alcune linee guida.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<p>Un&#39;attività fisica regolare è essenziale sia per chi gode di buona salute che per chi soffre di pressione alta, insufficienza cardiaca o malattia coronarica. L&#39;esercizio fisico non solo favorisce il benessere mentale, ma aiuta a <strong>prevenire obesità e malattie croniche</strong> come il diabete, nonché le malattie cardiovascolari. &quot;L&#39;esercizio fisico regolare non solo aiuta a prevenire le malattie cardiache, ma riduce anche la morte prematura nelle persone con una diagnosi di patologia cardiaca nota&quot;, afferma il professor Antonio Pelliccia, responsabile del servizio di cardiologia dell’Istituto di Medicina e Scienza dello Sport di Roma.</p>

<p></p>

<p>Spesso chi soffre di malattie cardiache è propenso ad adottare uno stile di vita sedentario per il timore di peggiorare le proprie condizioni fisiche. Per facilitare la ricerca di un&#39;attività fisica “sicura”, la Società Europea di Cardiologia (ESC) ha appena pubblicato le linee guida sullo sport e l&#39;attività fisica da praticare in caso di cardiopatia (di ogni genere).</p>

<p>&quot;Il rischio che un <strong>esercizio fisico moderato</strong> inneschi un arresto cardiaco o un infarto è estremamente basso&quot;, ha affermato il professor Sanjay Sharma, professore di cardiologia dello sport e malattie cardiache ereditarie della St. George’s University di Londra. Tuttavia, in caso di lunga inattività o cardiopatia avanzata, si suggerisce di <strong>consultare il proprio medico</strong> prima di iniziare qualsiasi tipo di attività fisica.</p>

<p></p>

<h2>Le Raccomandazioni</h2>

<p>Dall’esercizio svolto nel tempo libero agli sport competitivi, il documento prende in esame tutte le tipologie di attività fisica nelle persone con patologie cardiache e condizioni che aumentano il rischio cardiovascolare. </p>

<p>In primo luogo, gli autori delle linee guida ricordano che chi soffre di malattie cardiache note (esattamente come i soggetti sani di tutte le età) dovrebbe praticare quotidianamente <strong>esercizio fisico di intensità moderata</strong> (per un totale di almeno 150 minuti a settimana). Per capire cosa si intenda per “intensità moderata”, si deve pensare a un esercizio fisico che aumenta la nostra frequenza cardiaca e respiratoria senza però rendere impossibile sostenere una normale conversazione.</p>

<p>Per chi soffre di <strong>obesità, ipertensione o diabete</strong>, le linee guida raccomandano esercizi di tipo aerobico (ciclismo, corsa, nuoto) e almeno tre volte a settimana degli esercizi di potenziamento (sollevamento di pesi leggeri).</p>

<p>Per chi soffre di <strong>malattie coronariche</strong>, causate dall&#39;accumulo di depositi di grasso sulle pareti interne delle arterie, non vi è alcuna controindicazione alla pratica di sport agonistici o amatoriali. Tuttavia, è sempre buona norma consultare il proprio medico prima di cominciare una nuova attività fisica. </p>

<p>Anche chi ha un <strong>disturbo del ritmo cardiaco</strong>, come la fibrillazione atriale, può praticare attività fisica, ad eccezione di sport di contatto, che possono causare ictus.</p>

<p>Infine, i portatori di pacemaker non dovrebbero essere scoraggiati dal praticare sport (ad eccezione degli sport di collisione). Tuttavia, la scelta dell’attività fisica è condizionata dalla malattia.</p>

<p>La cosa principale, afferma il professor Sharma, è essere fisicamente attivi, anche per poco tempo. Tuttavia, sottolinea il professor Pelliccia, in caso di dolori al petto oltre i 15 minuti chiamare un&#39;ambulanza. &quot;Se ci si accorge che l&#39;esercizio fisico causa palpitazioni insolite o mancanza di respiro o fastidio al torace, è necessario ridurre l’attività e prenotare una visita medica&quot;, aggiunge.</p>
