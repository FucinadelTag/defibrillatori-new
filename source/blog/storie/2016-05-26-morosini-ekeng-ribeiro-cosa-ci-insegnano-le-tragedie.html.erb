---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Morosini, Ekeng, Ribeiro: Cosa ci insegnano le tragedie

autore: Beatrice Gardella
date: 2016-05-26
tags: 
image: https://prismic-io.s3.amazonaws.com/philips-defibrillatori/0c5ba999c3998c3fed309d5c2160ac431597f2aa_e2b8bf1802f42517980f6a7067004a4c.jpg
summary: >
        Maggio 2016 sta per concludersi con uno degli eventi più attesi nel mondo del calcio: la finale di Champions League. Non per questo bisogna dimenticare che l'inizio del mese è stato segnato dalla morte sul campo di due giovani promesse: Patrick Ekeng e   Bernardo Ribeiro. 
showForm: main
---

<h3><strong>Maggio 2016: Oltre la Champions</strong></h3>

<p>Alla vigilia della finalissima di Champions League, che si disputerà questo sabato 28 maggio 2016 presso lo Stadio Meazza di Milano, vale la pena di mettere momentaneamente da parte gli entusiasmi del pre-partita per soffermarsi ancora una volta sul <strong>delicato rapporto tra sport e salute</strong>. Nel mondo calcistico, questo Maggio 2016 non verrà ricordato solo per l’elettrizzante match che vede fronteggiarsi le due squadre di punta della capitale spagnola (Atletico Madrid vs. Real Madrid), ma anche per la tragica morte di due giovani promesse a solo 24 ore di distanza: Patrick Ekeng e Bernardo Ribeiro. Entrambi i giovani giocatori, entrambi classe ’90, sono stati stroncati da un arresto cardiaco sul campo. Sotto la luce dei riflettori si è verificato quello che non si vorrebbe mai né vedere, né sapere: il cuore di due 26enni ha smesso improvvisamente di pompare sangue e i loro corpi atletici e pieni di energia sono irrimediabilmente crollati a terra. </p>

<p><strong>Giocatori morti sul campo</strong></p>

<p>In Italia queste notizie infliggono un colpo doppiamente duro perché trascinano con sé il ricordo della morte del calciatore Piermario Morosini, avvenuta sul campo il 14 Aprile 2012. <strong>Il caso Morosini</strong> ha infatti reso evidente agli occhi dell’opinione pubblica l’inadeguato grado di preparazione di fronte a un caso di arresto cardiaco ed è stata <strong>la miccia che ha accesso il dibattito</strong> nazionale sulla necessità di <strong>“Una cultura della defibrillazione”</strong>. Un arresto cardiaco infatti può essere fronteggiato grazie alle scariche emesse da un defibrillatore semiautomatico esterno (dispositivo DAE). La grande tragedia che si è consumata allo Stadio Adriatico di Pescara nell’Aprile 2012 si è verificata proprio perché, <strong>nonostante la presenza a bordo campo di un defibrillatore, nessuno ha avuto la prontezza di utilizzarlo.</strong> Ancora diverso è il caso del recente decesso del camerunese Patrick <strong>Ekeng</strong>: è stata ufficialmente<strong> confermata l’assenza dispositivo DAE durante la partita tra Dinamo Bucarest e Vitarul Costanta del campionato rumeno</strong>. Per il brasiliano Bernardo Ribeiro invece il discorso è ancora una volta differente perché nonostante l’intervento tempestivo dei soccorsi, e il trasferimento in ospedale di Rio de Janeiro, il suo cuore aveva già smesso di battere. </p>

<p class="block-img"><img src="https://prismic-io.s3.amazonaws.com/philips-defibrillatori/3c9c6545c324178ad0d27d8021e0515e367f15bf_c1b249f9de282c62201f24609376b81e8b098a83.jpg" alt="" width="1000" height="410" /></p>

<h3><strong>Morosini, Ekeng, Ribeiro: Cosa dobbiamo imparare</strong></h3>

<p>Seppur le morti dei tre giovani giocatori siano tutte accomunate da una disfunzione cardiaca, è chiaro che ci si trova di fronte a tre casistiche diverse di soccorso. L’arresto cardiaco può colpire indistintamente tutti, da un giovane atleta a una persona anziana, e l’unica possibilità  che abbiamo per interrompere l’aritmia consta nel disporre dell’attrezzatura necessaria e di una adeguata formazione.<strong> Se vien meno uno dei due elementi, come dimostrano i casi di Morosini e Ekeng, le percentuali di salvataggio scendono al 3%.</strong> Le<strong> morti di queste tre giovani promesse del calcio altro non sono che la cartina tornasole di un fenomeno molto più diffuso che quotidianamente colpisce realtà locali amatoriali e dilettantistiche (in dieci anni si è raggiunta la soglia di circa 1.000 persone morte per arresto cardiaco durante l’attività sportiva). </strong>La rabbia e il senso di impotenza che accompagnano queste notizie devono ancor più rafforzare in ciascuno di noi la volontà di impegnarsi nel conoscere, e riconoscere, il malore per saper intervenire con gli strumenti necessari.</p>