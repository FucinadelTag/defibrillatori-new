---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Il Defibrillatore è Obbligatorio?

autore: Beatrice Gardella
date: 2016-02-26
tags: obbligo defibrillatore
image: https://images.prismic.io/philips-defibrillatori%2F00b3f64b-7dc9-4e93-8f61-93ce84982ef3_pms00854.jpg?auto=compress,format&rect=0,160,1280,533&w=960&h=400
summary: >
        La presenza del defibrillatore è un obbligo? E se sì, in quali luoghi? Rispondiamo insieme ai dubbi sorti intorno all’effettivo obbligo del defibrillatore DAE.
showForm: main
---
<div  class="show-for-small-only">
<a href="#form">
    <hr>
    <img src="/images/blog-rettangolare.jpg" alt="Defibrillatore Philips" />
    <hr>
</a>
</div>

<h2>Obbligo Defibrillatore per Società Sportive e Palestre: Decreto Balduzzi</h2>

<p>Il 24 aprile 2013 è stato emesso il Decreto Balduzzi con cui sono state definite le linee guida per la dotazione di defibrillatori semiautomatici da parte di società sportive professionistiche e dilettantistiche. In altre parole, <strong>obbligo defibrillatore per ASD, società sportive e palestre</strong>. Queste realtà sportive locali si vengono ad aggiungere alle strutture che per legge nazionale avevano già l’obbligo defibrillatore DAE, e cioè:</p>

<ul><li>Strutture operanti nel sistema di emergenza sanitario extra-ospedaliero;</li><li>Ambulanze deputate alle funzioni di trasporto sanitario e trasporto sanitario semplice;</li><li>Servizi delle strutture sanitarie e socio-sanitarie, pubbliche e private, accreditate o autorizzate;</li><li>Polizia di Stato, Carabinieri, Guardia di Finanza, Vigili del Fuoco, Corpo Forestale, Capitanerie di Porto, Corpo Nazionale del Soccorso Alpino e Speleologico, ecc;</li><li>Strutture sanitarie (ambulatori) e territoriali (studi medici, ambulatori dentistici, ecc.)</li></ul>

<p>Ogni <strong>società sportiva professionistica</strong> ha i seguenti <strong>obblighi</strong>:</p>

<ol><li>Possedere un dispositivo DAE, marcato CE come dispositivi medici ai sensi della vigente normativa comunitaria e nazionale (Dir. 93/42/CEE, D.lgs. n.46/97), entro 3 mesi dall’entrata in vigore del Decreto (entro  il 20 ottobre 2013).</li><li>Preoccuparsi della sua manutenzione secondo la periodicità indicata nel manuale d’uso e nel rispetto delle vigenti normative in materia di apparati elettromedicali.</li><li>Eleggere un referente del defibrillatore che si preoccupi di verificare il suo regolare funzionamento.</li><li>Assicurare sempre sul campo la presenza di personale formato.</li></ol>

<p>Ogni <strong>società/associazione sportiva dilettantistica (ASD)</strong> ha i seguenti <strong>obblighi</strong>:</p>

<ol><li>Possedere un dispositivo DAE, marcato CE come dispositivi medici ai sensi della vigente normativa comunitaria e nazionale (Dir. 93/42/CEE, D.lgs. n.46/97), entro 30 mesi dall’entrata in vigore del Decreto (con possibilità di proroga).</li><li>Ufficialmente  confermata in data 11 gennaio<strong> la proroga al 20 luglio 2016</strong>.</li><li>Preoccuparsi della sua manutenzione secondo la periodicità indicata nel manuale d’uso e nel rispetto delle vigenti normative in materia di apparati elettromedicali.</li><li>Eleggere un referente del defibrillatore che si preoccupi di verificare il suo regolare funzionamento.</li><li>Assicurare sempre sul campo la presenza di personale formato.</li></ol>

<p></p>

<h3><strong>I dubbi più frequenti</strong></h3>

<p>Se queste sono le indicazioni generali, è altrettanto doveroso valutare le<strong> singole casistiche</strong>:</p>

<p>Le <strong>attività sportive dilettantistiche a basso sforzo cardiaco</strong> sono esentate dall’acquisto del defibrillatore. Le attività citate nel Decreto Balduzzi per cui non vi è l&#39;obbligo defibrillatore sono: bocce (escluse bocce in volo), biliardo, golf, pesca sportiva di superficie, caccia sportiva, sport di tiro, giochi da tavolo e sport assimilabili.</p>

<p>Le associazioni che svolgono<strong> attività sportive dilettantistiche cosiddette “itineranti”</strong> (nordic walking, podismo ed il ciclismo) hanno l&#39;obbligo defibrillatore durante lo svolgimento dell’attività stessa.</p>

<p>Se la responsabilità di dotarsi e mantenere un defibrillatore semiautomatico ricade su ogni singola società sportiva dilettantistica, è anche vero che è prevista la possibilità di <strong>associazione da parte delle società</strong> che operano nel medesimo impianto sportivo (ivi compresi gli impianti scolastici) in modo da riuscire ad adempiere all&#39;obbligo defibrillatore.  </p>

<p>Al <strong>gestore dell’impianto</strong> può essere demandato l’acquisto e la manutenzione del dispositivo DAE previo accordo relativo alle modalità d’uso e gestione da parte delle singole società.  </p>

<p>Durante lo <strong>svolgimento di manifestazioni sportive</strong> quali tornei o concorsi, l’impianto ospitante deve garantire la presenza di un dispositivo DAE e di personale formato. Il defibrillatore può trovarsi già <em>in loco</em>, oppure la sua presenza, e relativo personale formato, può essere garantita da una o più delle società “in trasferta”.</p>

<p></p>

<h3>Obbligo Defibrillatore Luoghi Pubblici</h3>

<p>Le domande relative alla presenza dei defibrillatori semiautomatici tocca tuttavia anche <strong>altri aspetti della vita pubblica; nelle scuole, nei teatri, nei cinema, nelle piazze, sui mezzi pubblici, i defibrillatori sono obbligatori?</strong> A riguardo bisogna fare riferimento al Decreto Ministeriale del 18 marzo 2011 in cui si dispongono<a href="http://www.regioni.it/upload/Decreto_Defibrillatori_060611.pdf"> le modalità di diffusione dei defibrillatori automatici esterni</a>. In esso si delega alle Regioni il compito di agire sul proprio territorio e si consiglia vivamente di prendere misure di sicurezza per i luoghi e le strutture ad alta frequentazione.</p>

<p></p>

<h2>Obbligo Defibrillatore Studio Dentistico</h2>

<p>Il Decreto Ministeriale del 18 marzo 2011 consiglia (ma non obbliga) la dotazione di defibrillatori in tutti quei luoghi in cui si pratica attività sanitaria e sociosanitaria: strutture sanitarie e sociosanitarie autorizzate, poliambulatori, ambulatori dei medici di medicina generale. Lo <strong>studio dentistico</strong>, dove si praticano quotidianamente sofisticati interventi di microchirurgia molto invasiva e si utilizzano farmaci e anestetici, rientra a tutti gli effetti in quei luoghi dove si pratica attività sanitaria. Nonostante non ci sia nessuna legge a imporlo, sarebbe opportuno <a href="https://www.defibrillatori-online.com/blog/defibrillazione/2017-11-23-perche-lo-studio-dentistico-dovrebbe-avere-un-defibrillatore.html?utm_source=blog&utm_medium=post&utm_content=Il-Defibrillatore-Obbligatorio">posizionare un defibrillatore in ogni studio odontoiatrico</a>.</p>
