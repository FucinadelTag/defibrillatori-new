---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Il defibrillatore è obbligatorio?

autore: Beatrice Gardella
date: 2016-02-26
tags: 
image: https://prismic-io.s3.amazonaws.com/philips-defibrillatori/7a1b7c8c67771abebb1149ccd8545e737f6f2e39_fpp05911.jpg
summary: >
        La presenza del defibrillatore è obbligatoria? E se sì, dove? Negli ultimi mesi la domanda si è presentata sovente in diversi e numerosi contesti della vita pubblica italiana. In pochi punti vogliamo rispondere in maniera esaustiva a tutti i dubbi che possono essere sorti intorno all’effettiva dotazione del dispositivo DAE, ovvero il Defibrillatore semiAutomatico Esterno.
showForm: main
---

<h3><strong>Il Decreto Balduzzi</strong></h3>

<p></p>

<p>Il 24 aprile 2013 è stato emesso il Decreto Balduzzi con cui sono state definite le <strong>linee guida</strong> per la <strong>dotazione di defibrillatori semiautomatici</strong> da parte di <strong>società sportive professionistiche e dilettantistiche</strong>. Queste realtà sportive locali si vengono ad aggiungere alle strutture che per normativa nazionale avevano già l’obbligo di dotazione DAE, ovvero:</p>

<ul><li>Strutture operanti nel sistema di emergenza sanitario extra ospedaliero;</li><li>Ambulanze deputate alle funzioni di trasporto sanitario e trasporto sanitario semplice;</li><li>Servizi delle strutture sanitarie e socio-sanitarie, pubbliche e private, accreditate o autorizzate;</li><li>Polizia di Stato, Carabinieri, Guardia di Finanza, Vigili del Fuoco, Corpo Forestale, Capitanerie di Porto, Corpo Nazionale del Soccorso Alpino e Speleologico, ecc;</li><li>Strutture sanitarie (ambulatori) e territoriali (studi medici, ambulatori dentistici, ecc.)</li></ul>

<p></p>

<h3><strong>L&#39;uso del defibrillatore per il personale &quot;laico&quot;</strong></h3>

<p></p>

<p>Prerequisito necessario per comprendere l’estensione dell’obbligo di dotazione anche alle singole società sportive professionistiche e dilettantistiche è la<strong> Legge n.120 del 3 aprile 2001</strong>:  in cui si<strong> </strong><em>consente l&#39;uso del defibrillatore semiautomatico esterno (DAE) anche al personale non sanitario che abbia ricevuto una formazione specifica nelle attività di rianimazione cardio-polmonare.</em></p>

<p></p>

<h3><strong>Misure salvavita del Decreto</strong></h3>

<p></p>

<p>Presa visione di questo punto, nel Decreto Balduzzi si concordano le seguenti misure salvavita:</p>

<p>Ogni <strong>società sportiva professionistica</strong> ha i seguenti <strong>obblighi</strong>:</p>

<ol><li>Possedere un dispositivo DAE, marcato CE come dispositivi medici ai sensi della vigente normativa comunitaria e nazionale (Dir. 93/42/CEE, D.lgs. n.46/97), entro 3 mesi dall’entrata in vigore del Decreto (entro  il 20 ottobre 2013).</li><li>Preoccuparsi della sua manutenzione secondo la periodicità indicata nel manuale d’uso e nel rispetto delle vigenti normative in materia di apparati elettromedicali.</li><li>Eleggere un referente del defibrillatore che si preoccupi di verificare il suo regolare funzionamento.</li><li>Assicurare sempre sul campo la presenza di personale formato.</li></ol>

<p>Ogni <strong>società/associazione sportiva dilettantistica (ASD)</strong> ha i seguenti <strong>obblighi</strong>:</p>

<ol><li>Possedere un dispositivo DAE, marcato CE come dispositivi medici ai sensi della vigente normativa comunitaria e nazionale (Dir. 93/42/CEE, D.lgs. n.46/97), entro 30 mesi dall’entrata in vigore del Decreto (con possibilità di proroga).</li><li>Ufficialmente  confermata in data 11 gennaio<strong> la proroga al 20 luglio 2016</strong>.</li><li>Preoccuparsi della sua manutenzione secondo la periodicità indicata nel manuale d’uso e nel rispetto delle vigenti normative in materia di apparati elettromedicali.</li><li>Eleggere un referente del defibrillatore che si preoccupi di verificare il suo regolare funzionamento.</li><li>Assicurare sempre sul campo la presenza di personale formato.</li></ol>

<p></p>

<h3><strong>I dubbi più frequenti</strong></h3>

<p></p>

<p>Se queste sono le indicazioni generali, è altrettanto doveroso valutare le<strong> singole casistiche</strong>:</p>

<p>Le <strong>attività sportive dilettantistiche a basso sforzo cardiaco</strong> sono<strong> esentate dall’acquisto del defibrillatore</strong>. Le attività citate nel Decreto Balduzzi sono: bocce (escluse bocce in volo), biliardo, golf, pesca sportiva di superficie, caccia sportiva, sport di tiro, giochi da tavolo e sport assimilabili.</p>

<p>Le associazioni che svolgono<strong> attività sportive dilettantistiche cosiddette “itineranti”</strong> (nordic walking, podismo ed il ciclismo) devono<strong> </strong>garantire<strong> la presenza di un dispositivo DAE</strong> <strong>durante lo svolgimento dell’attività stessa.</strong></p>

<p>Se la responsabilità di dotarsi e mantenere un defibrillatore semiautomatico ricade su ogni singola società sportiva dilettantistica, è anche vero che è <strong>prevista la possibilità di associazione da parte delle società che operano nel medesimo impianto sportivo (ivi compresi gli impianti scolastici).</strong>  </p>

<p><strong>Al gestore dell’impianto può essere demandato l’acquisto e la manutenzione del dispositivo DAE previo accordo</strong> relativo alle modalità d’uso e gestione da parte delle singole società.  </p>

<p>Durante lo <strong>svolgimento di manifestazioni sportive quali tornei o concorsi</strong>, l’impianto ospitante deve <strong>garantire la presenza di un dispositivo DAE e di personale formato</strong>. Il defibrillatore può trovarsi già <em>in loco</em>, oppure la sua presenza, e relativo personale formato, può essere garantita da una o più delle società “in trasferta”.</p>

<p></p>

<h3><strong>I defibrillatori nei luoghi pubblici</strong></h3>

<p></p>

<p>Le domande relative alla presenza dei defibrillatori semiautomatici tocca tuttavia anche <strong>altri aspetti della vita pubblica; nelle scuole, nei teatri, nei cinema, nelle piazze, sui mezzi pubblici, i defibrillatori devono esserci?</strong> A riguardo bisogna fare riferimento al Decreto Ministeriale del 18 marzo 2011 in cui si dispongono<a href="http://www.regioni.it/upload/Decreto_Defibrillatori_060611.pdf"> le modalità di diffusione dei defibrillatori automatici esterni</a>. In esso si delega alle Regioni il compito di agire sul proprio territorio e si consiglia vivamente di prendere misure di sicurezza per i luoghi e le strutture ad alta frequentazione.</p>